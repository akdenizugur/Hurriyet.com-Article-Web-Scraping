Yazı Yazarı: Başak Dizer
Yazı Başlığı: Havayı ısıtın!
Yazı Linki: https://www.hurriyet.com.tr/yazarlar/basak-dizer/havayi-isitin-41118016
Yazı İçeriği: Toprak renklerini ve çöl temasını bu kış ve önümüzdeki sonbaharda doya doya göreceğiz” demiştik. Devetabanı, hardal, oranj, kahverengi ve krem gibi doğanın sıcak renkleri soğuk havalarda daha çok kullanılır. Özellikle esmer erkeklerde kendini daha da güzel gösteren renk işbirlikleridir. Cacharel‘in Alpaka yününden yapılmış bu kalın kabanı, bu imaj görselinde olduğu gibi jean, güderi botlar ve kahverengi trikoyla kombinlenebilir. Beyaz gömlek de bu renkleri çok güzel toparlar. Cacharel’in görselindeki ekose oranj atkı, kombini daha dinamik, genç ve spor hale getirmiş. Burada deri bir sırt çantası da bu kombini iyi tamamlardı. Hardal, sarı ve camel renklerle denim mavisi yakışır, unutmayın.SORUN, ANLATAYIMSoru: Vitrinlerde ekose ceketler görüyorum. Moda mı? Nasıl kombinlenir?Cevap: Evet, ekose uzun süredir moda. Eğer gençseniz, mutlaka küçük ekoseleri tercih edin. Ceketten ziyade ekose yelek seçebilirsiniz mesela. Ekose pantolon ‘out’, almayın. Fakat belli belirsiz ekose takımlar oldukça ‘in’, özellikle de kruvaze ceketli olanlar. Ağır bir tarzınız varsa kruvaze tek ceketleri tercih edin, koton, chino düz renk pantolon ve ağartılmamış koyu renk jean’lerle giyin.Sırrı sempatikliğinde72. BAFTA ödüllerinde yine Rami Malek, yine farklı bir kombinleme. Şahsen asla beyaz ceket içi siyah gömlek kombini yapmam ama gözümü rahatsız etmedi. Belki de Malek‘in sempatikliğindendir. Louis Vuitton beyaz takımı ve siyah gömleği ve siyah papyonu ile belki ilk kez smokin dışında bir takım elbiseyi kırmızı halıda papyonla giyen görüyoruz. Saati ise Cartier. Son derece farklı, orijinal ve yeni bir görüntü olmuş. Siyah rugan ayakkabı doğru tercih.Farklı ve zevkliİşte size sofistike ve kalıcı bir hediye önerisi... Bütçeniz uygunsa kaçırmayın: Bu saat çok akılda kalıcı ve farklı. 1589 TL 
Yazı Tarihi: Şubat 16, 2019 07:59
