Yazı Yazarı: Başak Dizer
Yazı Başlığı: Yeni klasik
Yazı Linki: https://www.hurriyet.com.tr/yazarlar/basak-dizer/yeni-klasik-41180777
Yazı İçeriği: Bakır, toprak ve indigo mavisiyle kombinlenince ortaya göze çok hoş gelen bir görüntü çıkıyor. Cacharel’in bu yeni sezon kombininde olduğu gibi...Bu ilkbahar bu yeni ikiliden; yani bakır ve mavilerden referans alabilirsiniz. Bu kombinde en göze çarpan parça ise ‘bomber’ ceket. Bu tarz ceketler ilkbaharda vazgeçilmez olacak. Triko, sweatshirt kumaşı hatta bu görseldeki gibi denimden üretilmiş modellere rastlayacaksınız.“Klasik severim” derseniz deri ve süet bomberlar da çok şık duruyor. Bu tarz klasik chino pantolonları, bomber montlar ve tişörtlerle sporlaştırın ve hafta sonu şıklığı yaratın. Bomber ceketlerin içine balıkçı yaka kazak, bisiklet yaka triko ve ince yakalı gömlekler giyilebilir. Klasik parçalarla modern yaklaşım yakalamak için bu tarz yeni birliktelikleri deneyin.SORUN, ANLATAYIMHer hafta stil ile ilgili sorularınızı yanıtlıyorum. Mail atmanız yeterli!Soru: Kombin yaparken en karıştırdığım şey renklerin uyumu. Ne ile ne uyar ya da uymaz bir türlü öğrenemiyorum. Nedir bu işin püf noktası?Cevap: Aslında son dönem moda akımlarında artık eskisi gibi renk kodları yok. Her şey her şey ile kombinleniyor. Fakat klasikçiler için hâlâ bazı değişmeyen unsurlar var. Örneğin lacivert ve siyah rengi ana renk olarak kabul edip, birbirinden ayırmak gibi... Siyahlarla beyaz, füme ve grileri kullanın. Lacivertlerle kahve, taba, bej, açık mavi, ekru, gri, lila gibi renkleri kombinleyin. Gri ve kahve tonları birlikte olur. Ama siyah ve açık mavi olmaz.Benim önerimTakipçilerine müjde: Gri süet Yeezy Boost 700 V2 sonunda satışa sunuldu. İkonik olmaya aday bu model adidas’ın boost teknolojisi kullanılarak üretilmiş. Orta taban sağlam, darbeye dayanıklı ve esnek bir kullanım sunuyor.
Yazı Tarihi: Nisan 13, 2019 07:59
