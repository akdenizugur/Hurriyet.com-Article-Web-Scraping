Yazı Yazarı: Ünal Özüak
Yazı Başlığı: Karar duruşmaları İstanbul'a kaldı
Yazı Linki: https://www.hurriyet.com.tr/sporarena/yazarlar/unal-ozuak/karar-durusmalari-istanbula-kaldi-42048615
Yazı İçeriği: ‘Savunmam acayiptir’ diye böbürlenen rakibini, briç deyimiyle batmak riskine rağmen sürkontur atarak 48 sayıda tutup kendi oyunuyla yenen Ataman, dün akşam ‘tavşana kaç tazıya tut’ senaryosunu sahneledi ama maçı kaçan kovalayana sokunca hesabı tutmadı. Kadro eksikliği Messina’yı farklı ritmli bir maç başlangıcı yapmaya yöneltti. Direksiyonda Sergio Rodriguez ve Kyle Hines’lı, ikilileri etkili oynayan beşle beklendiği gibi çemberimize yaptıkları ataklarla agresif başladılar.PAPAZ PİLAV YEMEDİOnların basketbolunu oynarken, girdi çıktılarla değişerek rol alan atıcılarımız çemberi ihmal ettiğimiz akşamda üçer üçer atarak ilk yarı boyu oyunda tuttular bizi. Berabere gittiğimiz soyunma odasından biz hatalarımızı artırarak, ev sahibi enerjik dönünce skora kafa atarak momentumu ele geçirdiler. Bizim spesiyalitemiz olan çılgın 3. çeyreği alev alev yanan (17 sayı) Rodriguez ile onlar yaşadılar. Rodrigue Beaubois’nın uyanarak skor katkı vermesiyle 9-0 dan geri gelerek çeyrek bitmeden oyunu yakaladık. Maç sonunda oyun çok fazla Larkin ve Micic’in eline bakar hale gelince Milano suskunluğu son vererek, 21 sayıyla patlama yapan Shavon Shields eliyle ev sahibi avantajını kullanarak seriyi 1-1’e getirdi.
Yazı Tarihi: Nisan 22, 2022 07:54
