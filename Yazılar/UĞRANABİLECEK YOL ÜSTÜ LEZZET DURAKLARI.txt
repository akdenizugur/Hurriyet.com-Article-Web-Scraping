Yazı Yazarı: Mehmet Yaşin
Yazı Başlığı: UĞRANABİLECEK YOL ÜSTÜ LEZZET DURAKLARI
Yazı Linki: https://www.hurriyet.com.tr/yazarlar/mehmet-yasin/ugranabilecek-yol-ustu-lezzet-duraklari-40936632
Yazı İçeriği: “Battı balık yan gider” diyorsanız, Bolu’ya sapıp merkezdeki Kubbealtı’nda yoğurtlu gözlemenin tadına bakın.Bolu Dağı’ndan aşağıya doğru iniyorsanız, Şef Dursun’da bir ‘et molası’ verebilirsiniz. Önerim pirzola ısmarlanız. Parmaklarınızı yersiniz.Hendek’e saparsanız mutlaka Esnaf Lokantası’na uğramalısınız. Tencere yemekleri müthiş. Adapazarı’na bu kadar yaklaşmışken ıslama köfte yememek büyük kayıp olur. İki özel adres önereceğim: Meşhur Köfteci Mustafa ve Köfteci İsmail. Kime sorsanız ikisini de gösterir.İzmir üstünden İstanbul’a gelenlere:Manisa’da kebap molası vermek gerekir. Gülcemal ve Manisaspor lokantaları en doğru adreslerden iki tanesi.Yol kenarındaki kavuncular sizi tahrik edecek. Eğer bagajda yer varsa üç-dört tane Kırkağaç kavunu alın. Malum, Akhisar köfte cenneti. Bütün köfteciler lezzetli. Gözünüze hangisini kestiriyorsanız orada bir köfte ziyafeti çekebilirsiniz.Susurluk demek ‘tost molası’ demektir. Tost dediysek sıradan bir tost değil. Ekmeği özel, sucuğu Yanturalı’dan, tabii ki Mihaliç peyniri, ekmeğin üstüne de domates salçası. Bunlarsız gerçek tost olmaz. Benim favori tostçularımDüzdağ ile Yasa Tesisleri. Yanına bol köpüklü ayranı sakın ihmal etmeyin.Mustafa Kemal Paşa’dan geçerken dondurmalı bir kemalpaşa tatlısı yemeden geçilmez. Karar sizin. Bana sorarsanız yarım saat molaya kesin değer.Bursa’ya geldiniz nihayet... Otoyoldan çıkıp, Uludağ Kebapçısı’na uğrayın. Hiç tereddüt etmeden 1.5 porsiyon ısmarlayın. Diyelim ki Çanakkale üstünden geliyorsunuz. Yalova Restoran’ın ününü tüm Çanakkaleliler bilir. Deniz mahsullerinin ve balığın en tazesi orada.Gelibolu’da sardalye molası verilebilir. Sardalyenin tam zamanı. Hangi restoran diye sorarsanız, Gelibolu Balık Lokantası, Kumsal ve İlhan. Peynir helvasını unutmayın. Biliyorsunuz balığın üstüne tatlı yemek yakışır.Keşan’da, Yeni Muhacir beldesinde Öz-En sizi bekliyor. Yörenin ünlü satır köftesi ve bol kaymaklı yoğurdu damağınızı çatlatacak.Tabii ki köfte diyarı Tekirdağ’dan köfte yemeden geçip gitmek olmaz. Ben Özcanlar’ı tercih ediyorum. Diğerlerinin de köfteleri lezzetli. Kararı siz verin.Silivri’ye kadar geldiniz, trafik iyice yavaşladı. Aceleye gerek yok. Yol üstündeki Kasapoğlu’nda veya Garden Restoran’da Trakya’nın lezzetli etlerinin tadına bakarak trafiğin açılmasını bekleyebilirsiniz.  
Yazı Tarihi: Ağustos 26, 2018 01:02
