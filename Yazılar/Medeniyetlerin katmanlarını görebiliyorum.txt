Yazı Yazarı: Sevil Erkuş
Yazı Başlığı: Medeniyetlerin katmanlarını görebiliyorum
Yazı Linki: https://www.hurriyet.com.tr/yazarlar/sevil-erkus/medeniyetlerin-katmanlarini-gorebiliyorum-40914669
Yazı İçeriği: Ankara’da Cinnah Caddesi’nden yukarı doğru çıkarken, sağ tarafta yeşil demir bloklarıyla bir bina dikkat çeker. Bu bina, Kanada’nın Ankara Büyükelçiği’dir. Binadaki yeşil malzeme ise aslında, ülkenin zengin madenlerinden çıkan bakırın oksitlenerek yeşile dönmüş halidir.Kanada’nın Ankara Büyükelçisi Chris Cooter, hem başkent Ankara’yı, hem de Türkiye’deki görevi sırasındaki amaçlarını Hürriyet Ankara’ya anlattı.Ankara için, “Türkiye’nin nasıl değiştiğinin göstergesi olarak da ilginç bir şehir” diyen Büyükelçi Chris Cooter, ayrıca şunları söyledi:ANKARA, AİLE ODAKLI BİR ŞEHİR“Ankara’da yaşamanın hoş bir tarafı var. Şehir nüfusunun ortalaması genç yaşta. Kanada’nın 30 yıl önceki haline benzetiyorum. Ortalama yaşın 30’lar olduğu, birçok ailenin yeni yeni bir-iki çocuk sahibi olup, çocuklarını büyüttüğü, hafta sonları caddelerde bebek arabalarıyla dolaşıp, kafelerin keyfini çıkardıkları, huzurlu, aile odaklı bir şehir.ZİYARETÇİLERİMİZ HAYRAN KALIYORAnkara’nın, ‘hakkı verilmemiş’ bir şehir olduğu kanaatindeyim. Buraya gelen tüm ziyaretçilerimiz şehrin çevresine, doğasına hayran kalıyor. İstanbul güzel şehir ve güzel mimarisiyle hep ilgi odağı, ancak Ankara’nın etkileyici bir çevresi var. Doğal güzelliklerinizi korumanızı umut ederim. Kanada’nın çevreye duyarlılığının altını çizmek için milli gün resepsiyonumuzda ağaç fideleri dağıttık. Yenimahalle’deki Kanada Parkı’na, ülkenin 150’nci doğum günü için 150 ağaç dikimi yaptık.ESKİ TÜRKİYE’Yİ GÖREBİLİYORSUNUZAnkara, Türkiye’nin nasıl değiştiğinin göstergesi olarak da ilginç bir şehir. Şehirli bir uygarlık olarak hızla gelişiyor. Arabayı şehrin dışına doğru, -etrafı saran dağlara doğru- sürdüğünüzde eski Türkiye’yi de görebiliyorsunuz. Köylerde misafirperver insanlarla karşılaşıyorsunuz. Şehrin hemen sınırlarında olmanıza rağmen, hayat tarzı çok farklı olan insanlarla karşılaşıyorsunuz. Umarım bu hızlı dönüşüm sırasında şehrin ruhunu koruyabilirsiniz.AVANGARD MİMARİSİYLE MODERN ANKARAAnkara, Hititler’e uzanan bir tarihe sahip. Ankara Kalesi’ne çıkıp kente bakınca, medeniyetlerin katmanlarını manzarada görebiliyorum. Dünyanın en önemli arkeoloji müzelerinden birine sahipsiniz. Sadece birkaç kilometre sonra büyük avangard mimarisiyle modern Ankara’yı görebiliyorsunuz.”TEMEL AMAÇLARIMDAN BİRİSİ MESAFEYİ ORTADAN KALDIRMAKTürkiye’deki görevi sırasında önemli amaçlarından birinin de Türk ve Kanada insanlarının arasındaki mesafeyi kısaltmak ve birlerini daha iyi tanımalarını sağlamak olduğunu belirten Büyükelçi Chris Cooter’ın mesajları özetle şöyle:TÜRKİYE’DE GÖREV YAPMAKTAN MEMNUNUM“Önemli ve dolu bir dosyam olduğu için Türkiye’de görev yapmaktan çok memnunum. Güvenlik, siyaset, göçmenler ve mülteciler, artan kültürel ilişkiler... Ekonomik ilişkilerimiz gayet akıllıca gelişiyor. Son yıllarda ticaretimizi iki katına çıkardık. Yakın zamanda Türkiye’den Kanada’ya eğitim sistemine yönelik artan bir ilgi var. Türkiye’deki insanlar Kanada’yı pek bilmiyor. Aynı şekilde Kanadalılar da... Buradaki temel amaçlarımdan birisi, bu mesafeyi ortadan kaldırmak. Kanadalıların ve Türklerin birbirini daha iyi tanımalarını sağlamak.BİR BARİYER YOK, BİLGİ EKSİKLİĞİ VARDış politika konusunda ise ortak çalışma yaptığımız az sayıda alan var; Suriye, mülteciler, Suriye’de kimyasal silah kullanımı, Rohingya gibi. Ticari alana bakınca, şaşırtıcı şekilde iki G-20 ekonomisi olmamıza rağmen çok az ticari ilişkimiz var. Sebebi ise aslında önemli bir bariyer olmamasına rağmen, sadece bilgi eksikliği. Uzun yıllara dayanan diplomatik ilişkimiz olmasına rağmen, NATO müttefikliğimize rağmen, ikili ilişkilerimiz diğer bazı G-20 ülkeleriyle olan ilişkilerimiz gibi değil. Buradaki görevim sırasında hedefim her alanda, sadece ekonomi değil, siyasi, kültürel alanda da ikili ilişkilerin gelişmesini sağlamak.HEPİMİZ BİR ŞEKİLDE BULUNDUĞUMUZ COĞRAFYANIN ESİRLERİYİZBüyükelçi Cooter, Türkiye’nin gelişen bir ülke olduğuna da değinerek, “Son yıllarda, darbe girişimi, terör saldırıları gibi türbülanslı zamanlar geçirmiş, kısa zamanda çok şey yaşamış olsanız da, artık daha istikrarlı bir ortam var. Temel unsurlara bakarsak, önemli bir genç nüfusunuz, çok iyi bir geleceğiniz var. ‘Türkiye nereye gidiyor, yüzünü Orta Doğu’ya ya da Orta Asya’ya mı dönüyor’ endişelerini dile getirenler olduğunu biliyorum. Hepimiz bir şekilde bulunduğumuz coğrafyanın esirleriyiz. Sahip olduğunuz coğrafya ile Avrupa ile Asya arasında bir köprüsünüz. Burada birçok medeniyet gelişti. Siz de gelişen bir ülkesiniz. Önemli bir ekonomik potansiyel taşıyorsunuz. Bu yolda giderken Türk toplumunun ilginç ve kendine özgü taraflarını da korumanızı umarım” diye konuştu. KANADA’DAKİ TÜRKLERİN ÇOĞUNLUĞU TORONTO’DA YAŞIYORKANADA’da yaşayan Türklerin sayısının 100 bini geçtiğini, bunlardan bir kısmının öğrenci olarak gitiklerini anlatan Büyükelçi Cooter, “Kanada’da yaşayan Türkler oldukça zengin ve başarılılar. Kimileri iş dünyasında, kimileri ise akademi. Bazları Türkiye ile bağlarını güçlü şekilde devam ettiriyor. Türkiye’de fabrika açıp, Kanada-Türkiye arasında mekik dokuyanlar da var. Türkiye’den Kanada’ya gidenlerin çoğunluğu eğitim amaçlı gidiyor. Üniversite için gidenlerin bir kısmı orada kalarak vatandaş olmayı tercih edebiliyor. Kanada’daki Türklerin çoğunluğu Toronto’da yaşıyor. Ancak bildiğim kadarıyla Türk mahallesi gibi bir oluşum yok” dedi.İSTANBUL’A TURİST OLARAK GELMİŞTİM * “Türkiye’ye ilk kez İstanbul’a turist olarak gelmiştim. Eşimin babası, Türkiye’ye defalarca gelmiş biri. Ölüdeniz’de (Muğla-Fethiye) bir evi var. Ancak denize yakın olmak amacıyla değil, arkeoloji tutkunu olarak burada bir ev aldı.”  TÜRK İNSANI SAMİMİ KİBAR VE SAYGILI* “Eşim ve benim Türkiye’yi sevmemizin ardında yatan öncelikli sebep, Türk insanının, samimi olmasının yanı sıra, kibar ve saygılı olmaları. Hatta biraz eski usul bir saygı türü. Avrupa’da ve Kanada’da yıllar öncesinde olan gibi...”
Yazı Tarihi: Ağustos 01, 2018 10:28
