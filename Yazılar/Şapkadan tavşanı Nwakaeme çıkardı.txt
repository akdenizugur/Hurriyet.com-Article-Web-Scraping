Yazı Yazarı: Uğur Meleke
Yazı Başlığı: Şapkadan tavşanı Nwakaeme çıkardı
Yazı Linki: https://www.hurriyet.com.tr/sporarena/yazarlar/ugur-meleke/sapkadan-tavsani-nwakaeme-cikardi-42047056
Yazı İçeriği: Türkiye Kupası’nın grup uygulaması içeren karanlık yıllardan kurtulup bu eliminasyonlu düzene geçmesi mutluluk verici. Takibi daha kolay. Çok daha heyecanlı. Ancak şunu da itiraf etmek gerek: Tek maçlı eliminasyon düzeni daha rekabetçiydi. Dünkü maçın düşük temposunda, yarı finalin iki maçlı düzenle oynanıyor olmasının rolü büyüktü şüphesiz.Kayseri kupanın en zorlu yolunu yürüyen takımı. Hem Beşiktaş’ı, hem de Fenerbahçe’yi deplasmanda geçerek yarı final vizesi aldılar. Bu kez de sınavları Trabzon deplasmanıydı. Fenerbahçe ve Beşiktaş oyunlarına benzer bir strateji izlediler, 10 kişiyle blok halinde kapandılar, neredeyse tek bir set hücumu yapmadılar. Tüm umutlarını hızlı çıkışlara ve duran toplara bağladılar Trabzon’da. Mert ve Cardoso ile de iki pozisyon buldular duran toplarda. TRABZON HAREKETSiZDiKayseri’nin tutucu stratejisine karşı Trabzon’un da 70’lerdeki değişikliklere kadar oldukça hareketsiz kaldığını söylemek lazım. Topa sahiptiler ama yavaş oynadılar. Çok tahmin edilebilir bir futbol oynadılar kendi evlerinde.Oyun 70’e kadar her iki takım için de tek kanatlı oynandı. Kayseri cılız kontra fırsatlarını sağdan Onur-Emrah’la buldu. Trabzon da neredeyse bütün tehlikelerini sağdan yarattı. Sağ bek Peres, sağ iç Abdülkadir ve sağ açık Visca o bölgede zaman zaman bir asimetri ürettiler, özellikle Boşnak yıldız kıpırdadığında pozisyonlar da buldular. Ama Visca dışında kıpırdanan bir Trabzonlu yoktu sahada.KADRO DERiN AMA...Ta ki Nwakaeme oyuna girene kadar! 87 dakika boyunca sahada olmayan sihri yine tek bir hareketiyle yarattı Nijeryalı sanatçı... Bordo-mavililer uzun bir sezon oynuyorlar, farkındayım. 5 Ağustos’ta Molde maçı ile açtıkları sezonu 26 Mayıs’ta 48’inci müsabakayı oynayarak bitirme hedefindeler. Bu uzun sezona uygun derin de bir kadroları var, ancak özellikle Nisan ayında vitesi düşen oyuncu sayıları fazla.Bakasetas sakatlık sonrası eski vitesinde geri dönemedi, Abdülkadir son kararlarda heyecanlıydı dün. Böyle bir günde Nwakaeme’nin şapkadan çıkardığı tavşan çok daha değerliydi şüphesiz.
Yazı Tarihi: Nisan 20, 2022 06:29
