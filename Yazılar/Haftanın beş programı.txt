Yazı Yazarı: Elçin Yahşi
Yazı Başlığı: Haftanın beş programı
Yazı Linki: https://www.hurriyet.com.tr/yazarlar/elcin-yahsi/haftanin-bes-programi-41626685
Yazı İçeriği: ‘ALDATILAN KADININ ÖFKESİ CEHENNEM ATEŞİNDEN BETERDİR’'Doctor Foster’ 2015’te BBC’de yayına hazırlanırken kimse ne kadar çok izleneceğini tahmin etmemişti. Evli, mutlu ve çocuklu bir doktor hanımın aldatıldığından şüphelenmesiyle başlayan dizi, önce böyle bir darbeyi ayrıcalıklı hayatının neresine koyacağını bilemeyen kadının ruhsal gelgitlerine, sonra da hızla tek kişilik bir intikam tugayına dönüşüne tanık olunan beş bölümde bitiverdi. Tadı o kadar damakta kaldı ki hemen bir ikinci sezon hazırlandı.Senaryosu iki taptaze isme emanet edildiHatta şu sıralar, komşu kadın üzerinden ilerleyen bir spin-off dizisi, ‘Life’ yayına girdi BBC’de. Bu çarşamba ekranda yerini alacak olan ‘Sadakatsiz’in senaryosu, popüler kültür alanının önemli isimlerinden biri olan, şiirleri, metinleri oyunları çok izlenen, beğenilen Kemal Hamamcıoğlu’yla yine çok okunan bir Wattpad yazarı Dilara Pamuk’a emanet edilmiş.Bu alanda taptaze iki yeni isim görmek çok güzel, süre olarak tamamı bizim iki bölümümüze denk gelen bir diziyi nasıl dönüştürecekleri de merak konusu.‘Sadakatsiz’in başrollerinde Cansu Dere ve Caner Cindoruk var.Cansu Dere ve Caner Cindoruk’un canlandırdığı çiftin evliliğine serbest dalış yapan karakteri Melis Sezen oynuyor. ‘Sadakatsiz’in, yani ‘Doctor Foster’ın yaklaşık 90 dakikalık 16 bölümden oluşan bir de Kore uyarlaması var: ‘The World of the Married’.Dizinin sloganı da 17’nci yüzyıldan bu yana geçerliliğini koruyan bir ‘özlü söz’: “Aldatılan kadının öfkesi cehennem ateşinden beterdir.”�(Kanal D, çarşamba, 20.00)İZLEYİCİSİNİ KAYBETMEDEN STANDARDINI KORUYOR‘Eşkıya Dünyaya Hükümdar Olmaz’ için birçok şey söylenebilir ama tek söylenemeyecek şey “Artık eskisi gibi izlenmiyor” olmalı. Kaç yeni karakter geldi, kimileriyle kan uyuşmadı, kimileri kalıcı oldu, çekirdek kadrodan önemli kayıplar verildi, kaldırılan cenazenin haddi hesabı yok, belli ki yeni cenazeler de sırada fakat ‘EDHO’ izleyicisini hiç kaybetmeden, standardını koruyor. Bu işin sırrı, vızır vızır kurşunlara eşlik eden, güncele ilişkin hamasi yorumlar mı bilmiyorum ama dizinin bu sezon da aynı heyecan ve sadakatle beklendiğini biliyorum. Kadroya katılacak olan Pelin Akil Altan ve Ünal Silver’in rollerini de merak ediyorum. (atv, salı, 20.00)ÇOCUKLAR EKRANA DÖNÜYORBu yıl özellikle anlam kazanan, en güvenilir, aynı zamanda en iç açıcı haber programı yeni sezonuyla geri dönüyor: ‘Çocuktan Al Haberi’. Doğa Rutkay Kamal, konuklarıyla gündem değerlendirirken izleyiciler hem öğreniyor hem de eğleniyor. (Show, cumartesi ve pazar, 17.00)EVLERLE BERABER HAYATLAR DA DEĞİŞİYORHiçbir ustanın altından kalkamadığı sorunlara getirdiği mucize çözümlerle herkesin imdadına yetişen Mike Holmes, insanların yalnızca evlerini değil, hayatlarını da değiştiriyor. Hem de müteahhitlerin “Hayatta olmaz!” dediği projeleri gerçekleştirerek... Bize de izleyerek ilham almak düşüyor: ‘En İyisini Holmes Yapar’. (DMAX, perşembe, 20.55)ACIMASIZ VE SEVGİ DOLU GEZEGENİMİZEski (1988) ama hiç eskimeyen bir film: ‘The Bear’ / ‘Ayı’. Annesi avcılar tarafından zevk için katledilen yavru ayının hayatta kalma macerası, yaşadığımız gezegenin acımasızlığıyla birlikte bir yandan da nasıl sevgi dolu olduğunu kanıtlayan bir klasik. Mehmet Açar ve Alin Taşçıyan’dan ‘Film Önü’ ve ‘Film Arkası’ sohbetleri de var. (TRT2, pazar, 21.30)
Yazı Tarihi: Ekim 03, 2020 06:29
