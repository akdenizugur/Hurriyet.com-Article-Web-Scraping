Yazı Yazarı: İlker Yasin
Yazı Başlığı: Terimin takımı nasıl böyle oynar
Yazı Linki: https://www.hurriyet.com.tr/sporarena/yazarlar/ilker-yasin/terimin-takimi-nasil-boyle-oynar-41785321
Yazı İçeriği: Hatayspor maçı sonrası “Bu gidiş, gidiş değildir” demiştim. Dünkü maçın sonrasında şimdi de bu beraberlik “Bir bitiştir” diyebilirim. G.Saray 11 puan kaybettikten sonra artık her maçı kazanmaktan başta yolun olmadığı yerde Onyekuru ve Arda’nın yokluğunda dün akşam şampiyonluk yarışına veda etti.“İstatistikler mini etek gibidir, çok şeyi gösterir ama herkesin görmek istediği şeyi göstermez” derler. Dünkü maçın istatistikleri ve oyun içindeki G.Saray duruşu her şeyi açıkça gösteriyor. Bu G.Saray artık şampiyon olamaz. Terim futbolcularına maçtan önce “Ben rahatım, sizler de rahat olun. Çıkın oynayın” demiş. Terim stresin futbolcular üstünde baskı yaratmaması için bu telkini yaptı ama futbolcuları öyle rahatlardı ki şaşarsınız. Ruhsuz yürüyen adamlar topluluğu gibiydi G.Saray. Terim’in o ünlü motivasyonundan eser yoktu. Girenleri, çıkanları, şampiyonluğa inanmamış, hatta istemiyor gibi bir G.Saraylı grubunu çok uzun yıllardır görmedim.MAÇ iLK YARIDA BiTEBiLiRDiTakımın lideri yok. Tüm futbolcular üstlerine düşenin en iyisini yapmak yerine elinden geleni yapmanın rahatlığı ve yumuşaklığı içindeydiler. Eğer Muslera olmasaydı 1 puan da yoktu. Kaptan, biri 90+3’te Mevlüt’ün ilk yarı da Ndao’nun mutlak gollerini kutladı. İlk yarı Ndao’nun direkten dönen ve Roco’nun altı pastan bomboş dışarı attığı toplar olmasa G.Saray maçı ilk yarıda kaybedecekti. İlk yarıda Muhammed ve Babel’in geliştirdiği iki gol hamlesi bu ruh içinde G.Saray’a yetmezdi.Terim’in takımı nasıl bu halde olabilir? Stoper noktasında Marcao’ya Donk’u partner yapmak iyi de Taylan yok. Orta sahanın stoperlere yaklaşacak elemanı ne Etebo ne de Fernandes idi. Kendi alanında Barcelonavari tiki taka paslarıyla dar alanda top çeviren K.Gümrük ceza sahası çevresinde aynı paslaşmayı yapınca bunun faturasını ağır ödedi. Koray-Aksel anlaşmazlığında Fernandes’in asistiyle Babel G.Saray’a beraberliği getiren golü attı.TERiM SORUMLULUĞU ALMALIK.Gümrük genç İtalyan hocasının yönetiminde sakin bir pas oyunu oynuyor. Ayağına hakim çok oyuncusu var ve ligin oturmuş takımlarından biri. Biglia ve borini’nin eksikliğine rağmen G.Saray’ı elinden kaçırdı.Terim bir lider. Kazanılanların da kaybedilenlerin de sorumluluğunu üstüne alacak bir teknik adam. Son 6 haftada 13 puan kaybeden ve şampiyonluk yarışından kopan bir takımın da sorumluluğunu üstüne almak zorunda.10.000 TL'ye varan "Hoş geldin bonusu" sadece Misli.com'da! Hemen üye ol...
Yazı Tarihi: Nisan 11, 2021 06:29
