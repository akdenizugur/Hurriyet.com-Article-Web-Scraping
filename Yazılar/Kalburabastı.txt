Yazı Yazarı: Sahrap Soysal
Yazı Başlığı: Kalburabastı
Yazı Linki: https://www.hurriyet.com.tr/yazarlar/sahrap-soysal/kalburabasti-42051679
Yazı İçeriği: MALZEMELER* ½ su bardağı zeytinyağı* ½ su bardağı yoğurt* ½ su bardağı eritilmiş tereyağı (100 gr kadar)* 1 çay kaşığı tuz* 1 paket kabartma tozu* 1 paket vanilya* 1-1.5 su bardağı çok ince çekilmiş ceviz* 3 su bardağı + 1 yemek kaşığı unŞerbet için:* 2 su bardağı şeker* 2.5 su bardağı su* 1 yemek kaşığı limon suyuYAPILIŞIÖnce şerbet için; şeker, su ve limon suyunu ufak bir tencereye koyup orta ısılı ateşin üzerine oturtun. Ara sıra karıştırarak kaynatın. Kaynadıktan 10 dakika sonra ocaktan alın ve soğumaya bırakın.Hamur için derin bir kabın içinde; zeytinyağı, yoğurt, eritilmiş yağ ve tuzu çatalla veya çırpıcıyla iyice karıştırın. Sonra da çok ince çekilmiş ceviz içi ve unu ilave edin. Vanilya ve kabartma tozunu ekleyip yoğurmaya başlayın. Kulak memesi yumuşaklığında ve elinize yapışmayan bir hamur elde edeceksiniz.Fırın tepsisine pişirme kâğıdını yerleştirin. Hamurdan, kabuklu ceviz büyüklüğünde parçalar koparıp yuvarlayın sonra da çay tabağı gibi yuvarlak şekil verip bir rende üzerinde hafifçe yuvarlayın.Fırın tepsisine aralıklı dizip 5 dakika önceden ısıtıp 170 derece alt-üst ayara getirdiğiniz fırında 35-40 dakika pişirin. İyice sararsınlar. İsterseniz pişen bir hamuru ters çevirin, altı hafif kahverengileşmişse olmuş demektir.Fırından çıkarın ve sıcakken soğuk şerbetin içine aktarın. Bir el kevgiriyle karıştırarak her taraflarının şerbete bulanmasını sağlayın. Sonra da hemen şerbetten çıkarın. Böylece çok şerbet çekmez ve daha hafif olur. Servise sunun.KÖZ BİBERLİ CEVİZLİ MUHAMMARAMALZEMELER* 6 adet köz kırmızıbiber (konserve)* 1 su bardağı ceviz içi* ½ adet ufak soğan* 2 diş sarmısak* 4 adet galeta (veya grissini)* 1 yemek kaşığı biber salçası* 1 tatlı kaşığı nar ekşisi* 1 çay kaşığı tuz, karabiber, kimyon, nane* 1 çay bardağı zeytinyağıYAPILIŞIKonserve közlenmiş biberleri tel süzgeçte iyice süzdürün ve robota atın. Ceviz içi, ufak soğan ve sarmısakları katıp çekin. En son çubuk galeta, nar ekşisi, tuz ve baharatları ilave edip püre oluncaya dek robotta çekin. Zeytinyağını da arada ilave etmeyi unutmayın. Kızarmış ekmekle servise sunun.
Yazı Tarihi: Nisan 27, 2022 06:29
