Yazı Yazarı: Bayram Aydın
Yazı Başlığı: Fırtınanın ayak sesleri
Yazı Linki: https://www.hurriyet.com.tr/sporarena/yazarlar/bayram-aydin/firtinanin-ayak-sesleri-40363049
Yazı İçeriği: Ancak ligin ikinci yarısındaki Trabzonspor’u seyretmek artık zevk vermeye başladı. Başta Olcay olmak üzere yeni transferlerin katılımı ile Trabzonspor’un çehresi değişti. Dün, Osmanlıspor karşısında ilk yarıda, büyük bir fırtına olmasa da özlediğimiz Trabzonspor sahadaydı. Geride Durica yalnızca ayakları ile değil, sanki tüm vücudu ile oynadı. Uğur Demirok ise görevini yapmakla kalmadı ve Olcay’a nefis bir asist yaparak golü attırdı.Orta sahadaki yardımlaşma ve mücadele üst seviyedeydi. O ilk yarıdaki silik ve isteksiz N’Doye bile arı gibi çalıştı. Kalede ise Onur’dan bahsetmeden olmaz. İki kritik kurtarış yaptı. Osmanlıspor ise ilk yarıda Trabzonspor’a ayak uyduramadı. Tamam, bu Trabzonspor’a tam olarak fırtına diyemeyiz ama en azından ayak seslerini duyuyoruz.DAHA GÜZEL OLACAKİkinci yarıda ise roller biraz değişti. Bu kez Osmanlıspor oyunu Trabzonspor yarı sahasına yıkarak gol aradı. Ancak hem Trabzonspor defansı çok dikkatliydi, hem de kalede Onur vardı. Osmanlıspor o kadar risk almasına rağmen Trabzonspor, ne doğru dürüst kontrataklara çıkabildi, ne de hızlı gelebildi. Sanki skora razı olmuş bir görüntüleri vardı.Son 15 dakikalık bölüme gelindiğinde ev sahibi ekibin de nefesi kesildi. Trabzonspor o 15 dakikalık son bölümü çok akıllı oynayarak rakibine fazla fırsat vermeyerek galibiyet serisine devam etti. Dün başkentte Osmanlıspor karşısındaki Trabzonspor’u özetlersek, kalede Onur, defansta Durica ve ilerde ise N’Doye takımı ayakta tuttu. Ancak şundan emin olun ki, üç beş hafta sonra gerçekten de Trabzonspor’u izlemek çok güzel olacak.
Yazı Tarihi: Şubat 12, 2017 01:31
