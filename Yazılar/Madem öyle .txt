Yazı Yazarı: Rauf Tamer
Yazı Başlığı: Madem öyle 
Yazı Linki: https://www.hurriyet.com.tr/yazarlar/rauf-tamer/madem-oyle-42059248
Yazı İçeriği: Gerçi ahlâk, yasayla sağlanacak nesne değildir ama hiç yoktan iyidir... Meydan bu kadar  boş bırakılır mı? Seçim biter bitmez, böyle bir yasa için yeni mecliste hemen düğmeye basılacağını duyuyoruz... Alâ... * Diyorum ki... Bari emekler boşa gitmese. Önce ahlâk’ın ya da ahlâksızlığın tarifi lazım.  Ahlaksızlık denince bizim siyasette sadece para pul meseleleri anlaşılır: Hırsızlık, yolsuzluk, rüşvet, haraç...vs. Bir de süslü laflar vardır: Görevi kötüye kullanmak falan gibi. Bunlar yetmez. * Öbür unsurları ne yapacağız? Mesela: Hakaret, iftira, tehdit, şantaj... En önemlisi de: - Yalan. Yalan, tek başına bir sektör... Ve favori. Karşılığında hiçbir yaptırım yok... Biraz pişkinseniz, siyasi hayatınızı ömür boyu yalan söyleyerek sürdürebilirsiniz. Bunun cazibesine kapılmış olacağız ki, siyasi hayatta yalan söyleme rekoru Türkiye’dedir. * Hatta dünyanın en yalancı insanları maalesef aramızda yaşıyor. Bu bakımdan... Ahlâk Yasası’nda ahlâksızlığı şümullü olarak tarif etmek lazım. 
Yazı Tarihi: Mayıs 10, 2022 06:29
