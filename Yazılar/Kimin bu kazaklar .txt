Yazı Yazarı: Sibel Arna
Yazı Başlığı: Kimin bu kazaklar 
Yazı Linki: https://www.hurriyet.com.tr/yazarlar/sibel-arna/kimin-bu-kazaklar-40362762
Yazı İçeriği: Açıkçası dizi oyuncularının kazak hele ki kalın boğazlı kazak giymesi pek alıştığımız bir durum değil. Ama son dönemlerde durum değişti. Fahriye Evcen’den Hazar Ergüçlü’ye, Hande Erçel’den Alina Boz’a birbirinden ünlü dizi oyuncuları, kamera karşısına kazakla geçmeye başladı. Haliyle ben de nereden çıktı bu kazaklar diye merak ettim. Hepsinin altından aynı isim çıkmasına da çok şaşırdım. İşte o isim; Natalie Kolyozyan... Profesyonel resim eğitimi aldıktan sonra 2013 yılında kendi markasını kuran tasarımcı, yüne, transparan kumaşlara ve deriye özel ilgi duyuyor. Kazaklarının büyük bölümü de el örgüsü.Fahriye Evcen, yeni başlayan “Ölene Kadar” adlı dizisinde şimdiye kadar iki farklı Natalie Kolyozyan kazağı giydi. Lacivert boğazlı kazağın fiyatı 375 TL, sağ omuzu püskül detaylı siyah-beyaz kazağın fiyatı 435 TL. Alina Boz’un giydiği bordo kazak ise 420 TL. Dizi oyuncuları dışında bir de Burcu Esmersoy’un giydiği beyaz sırt dekolteli kazaktan bahsetmek istiyorum. Bu iddialı parça şahane sırtlı Burcu’ya çok yakışmıştı. Fiyatı 435 TL.Küçük hanımlara zarif bir palto önerisiHep yetişkin oyuncuları yazmayalım. Bu hafta Kanal D ekranlarında yeni başlayan “Adı Efsane” dizisinin küçük yıldızı Leya Kırşan’ın üzerindeki sarı palto da dikkatimi çekti. Küçük kızlarını “O bir küçük hanfendi”ye dönüştürmek isteyenlere duyurulur.Markası Panço Kids. Fiyatı ise 107 TL...Ayşegül’ün melek kanatlarını mı işlemeli kabanını mı beğendiniz?Giyinirken detaylarda farklılaşan dizi oyuncularına bayılıyorum. Bu hafta “Poyraz Karayel”de Burçin Terzioğlu’nun yani Ayşegül karakterinin siyah zarif elbisesi güzeldi ama boynundaki takıları şaheserdi. Bir de çiçek işlemeli ekose kabanını çok sevdim. Takıların markası Monreve. Melek kolye 695 TL, zincir kolye 495 TL.Kaban ise Twist... Fiyatı 499 TL.Gerçek kürklü parka giyenler derneğiSelma Çilek son dönemin yükselen tasarımcılarından. Birçok ünlü isimle de yakın arkadaş olduğu için fazlasıyla popüler... Çünkü ünlüler gerek TV programlarında, gerek dizilerde, gerekse özel hayatlarında sıklıkla Selma Çilek tasarımı giyiyorlar. Çilek’i seven ve destek veren isimler arasında Fahriye Evcen ve Bensu Soral da var.Evcen yeni dizisi “Ölene Kadar”da, Soral ise “İçerde”de tasarımcının kürklü parkalarından giydi.Merak edenler için söyleyelim, ikisinin de kürkü gerçek! Ve fiyatları 4000 TL civarında.
Yazı Tarihi: Şubat 12, 2017 01:31
