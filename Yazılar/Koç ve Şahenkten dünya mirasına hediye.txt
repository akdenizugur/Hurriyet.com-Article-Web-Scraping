Yazı Yazarı: Gökhan Kimsesizcan
Yazı Başlığı: Koç ve Şahenkten dünya mirasına hediye
Yazı Linki: https://www.hurriyet.com.tr/yazarlar/gokhan-kimsesizcan/koc-ve-sahenkten-dunya-mirasina-hediye-40525064
Yazı İçeriği: Birleşmiş Milletler Eğitim, Bilim ve Kültür Örgütü’ne (UNESCO) bağlı Dünya Miras Komitesi, Aydın’ın Karacasu ilçesindeki Afrodisyas Arkeolojik Alanı’nın da aralarında yer aldığı dünyanın çeşitli bölgelerinden 11 kültürel alanı Dünya Mirası Listesi’ne ekledi. UNESCO’nun resmi internet sitesinde yer alan açıklamaya göre; Polonya’nın Krakov kentinde toplanan Dünya Miras Komitesi’nin 41. Genel Kurulu’nda Türkiye’nin yanı sıra Danimarka, Fransa, Almanya, İran, Polonya, Rusya, Japonya, Brezilya ve İngiltere ile Hırvatistan-İtalya-Karadağ’dan kültürel alanlar Dünya Miras Listesi’ne eklenerek koruma altına alındı.Kültür ve sanata verdiği önemle adından söz ettiren Koç Holding Yönetim Kurulu Başkanı Ömer Koç, teyzesi Sevgi Gönül’ün vefatından sonra başkanı olduğu Geyre Vakfı ile gün yüzüne çıkardıkları Afrodisyas Arkeolojik Alanı’nın Dünya Miras Listesi’ne girmesinden dolayı büyük mutluluk yaşadı.Doğuş Holding Yönetim Kurulu Başkanı Ferit Şahenk’in 15 milyon dolarlık yatırım yaptığı ve 2011’de UNESCO tarafından Dünya Mirası Geçici Listesi’ne alınan, Şanlıurfa’ya 20 kilometrelik mesafede bulunan Göbeklitepe de UNESCO’nun önümüzdeki yıl yapılacak toplantısında Türkiye’nin dünya mirası adayı olacak.Bodrum’da altın günüMücevher markası Ara Collection, yeni koleksiyonunu Bodrum Marina’da bulunan butiğinde tanıttı. Bodrum’un yanı sıra Santa Barbara ve Aspen dahil olmak üzere dünyanın dört bir yanında 100’ün üzerinde satış noktaları olduğunu belirten markanın sahibi Ali Akdolu, “Hepsi 24 ayar altından yapılan tasarımlarımız halen Bodrum’da üretiliyor” dedi. Tanıtıma katılan ünlüler atölyeye girip altın takılar tasarladı.Torunuyla pasta kestiBaşarım Sensin Derneği’nin kurucusu Şule Argüder, yeni yaşını tatil yaptığı Bodrum-Türkbükü’nde kutladı. Eşi Özalp Argüder’in yanı sıra kızı ve damadıyla birlikte By Balıkçı’da kutlama yapan Şule Argüder, pastasını “En güzel hediye” dediği torunu Simge ile birlikte kesti.Kıbrıs’tan Seyşeller’eAjda Pekkan ve Erkan Petekkaya’nın da aralarında olduğu sanat dünyasından ünlü isimlerin avukatlığını yapan Hande Var ile Kıbrıslı işadamı Deniz Yeşilçimen, Girne’de evlendi. Merit Royal Otel’deki düğüne çiftin Türkiye, İngiltere, Fransa ve İsviçre’den gelen arkadaşları da katıldı. Çift, düğün sonrası balayı için Seyşeller’e gitti.Herkes sanatla ilgilenmeliÜnlü oyuncu Emir Benderlioğlu’nun babası Reha Benderlioğlu ve amcası Babür Benderlioğlu, resim ve heykel sergisi açtı. Hacettepe Üniversitesi Sıhhiye Yerleşkesi’ndeki serginin açılışına katılan ünlü oyuncu, “Ben de oyunculuğun yanı sıra resim heykel çalışmaları yapıyorum. Yolu sanat olanın korkacak hiçbir şeyi olmaz! Herkes sanatla ilgilenmeli” dedi.Süpermen’le aynı sahnedeAltay, önceki akşam Antalya’daki Sueno Hotels Deluxe Belek’te konser verdi. Gecede, neredeyse bütün şarkılara eşlik eden küçük bir hayranı Altay’ın dikkatini çekti. Süpermen tişörtlü hayranını sahneye davet eden Altay onunla bir şarkısında düet yaptı.Ortaçgil’den halk konseriBülent Ortaçgil, bu akşam İzmir’in ilçesi Seferihisar’da konser verecek. Ünlü sanatçı, Seferihisar Belediyesi ve Teos Yazarevi’nin organize ettiği halk konserinde Sığacık Marina’da sahneye çıkacak. Ortaçgil 21 Temmuz sabahı ise şair-yazar Namık Kuyumcu’nun moderatörlüğünde Teos Yazarevi’nde bir sohbet gerçekleştirecek.Festivali başlıyorZ eytinli Rock Festivali, 23 Ağustos’ta başlayacak. 5 gün olarak planlanan festivalde toplam 35 isim ve grup sahne alacak. Milyon Yapım tarafından organize edilen festivale Şebnem Ferah, Selda Bağcan ve Boom Pam, Pentagram, Mabel Matiz, Mor ve Ötesi, maNga ve Athena da katılacak.“Yokluğunda”ya  Çabakçor imzasıDoğuş Çabakçor, 11 yıllık DJ’lik ve prodüktörlük kariyerinde ilk kez Türkçe bir şarkıya imza attı. Çabakçor, sözleri Ali Atay ve Murat Onbul’a ait olan “Yokluğunda” şarkısını Ümit Besen’in yorumu ve kendi düzenlemesiyle sundu. DMC etiketiyle müzikseverlerle buluşan şarkının klibinde ünlü manken Özge Ulusoy yer aldı.Bodrum pazarıBodrum Yalıkavak’taki Palmarina Bodrum’da The Palm Bazaar yeniden açıldı. 23 Temmuz’a kadar açık olacak pazarın yeni konsepti “Jewelry is an Art” olacak. Pazarda takı ağırlıklı olarak, şapka, pareo ve çanta tasarım markaları yer alacak. The Palm Bazaar’da yer alacak markalar arasında; Eyna&Co, Collare, Nesstil ve Handechi de var.
Yazı Tarihi: Temmuz 20, 2017 12:33
