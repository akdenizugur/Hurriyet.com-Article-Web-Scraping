Yazı Yazarı: Danilo Zanna
Yazı Başlığı: Bulut pizza Parigina
Yazı Linki: https://www.hurriyet.com.tr/yazarlar/danilo-zanna/bulut-pizza-parigina-41976504
Yazı İçeriği: Bir İtalyan olarak iyi pizzanın her çeşidini severim ama parigina tam anlamıyla bulut gibi bir şey! Her ısırıkta çıtırdayan bir katman, altında gizlenen muhteşem tatlar ve sonunda onları rahat ettirecek bir hamur daha. Ben ne kadar anlatsam da sizlerin merakı geçmeyecek. Bana güvenin ve şimdiden fırını ısıtmaya başlayın derim...Rustik pizza olarak bilinen parigina’nın ilk yapıldığı zamanlarda “pa’regin” yani kraliçe için anlamına gelen kelimeden türetildiği düşünülüyor. Fransız aşçılar tarafından yaratıldığı bilinmekte ama tabii ki bir farkla, onlar üzerine de zeminindeki pizza hamurunu kullanıyorlarmış...ÇOCUKLARIN DA FAVORİSİŞimdi hayal edin; harika, üstelik çok pratik bir pizza tabanı üzerinde enfes bir domates sosu, mozzarella peyniri, hindi füme ya da jambondan oluşan katlar, o katları örten çıtır çıtır ama bulut gibi bir milföy... Hazırlarken bile iştahınız o kadar kabaracak ki pişene kadar fırının başından ayrılmak istemeyeceksiniz... Fırından çıktığındaysa parigina’ya biraz zaman vermek ve dinlendirmek gerek diye düşünüyorum.Her zaman yiyebileceğiniz bu pizza kesinlikle hem çocukların hem de arkadaşlarınızın favorisi olacaktır. Aslında pufböreği yiyormuşsunuz gibi bir his de yaratacak. Çünkü birçok benzer tarafları olduğunu düşünüyorum. Doyuruculuğu ve lezzetiyle her zaman aklınızda farklı bir yere sahip olacağına eminim.Benim de evde yapmayı çok sevdiğim pratik bir tarif çünkü zemin hamurunu yoğurmanıza gerek yok. Temel malzemeleri karıştırarak kolayca elde edebileceğiniz bir hamur tabanı bu ve size kolaylık sağlayacaktır. Malzemeleriyse orijinal kullanabilir ya da zevkinize göre değiştirebilirsiniz çünkü hemen her şey içine çok yakışacaktır.Bu pizzayı özel kılan, tarihte dük eşleri için yapılmış olması... Tattırdığınız herkes kendisini kral veya kraliçe gibi hissedebilir. Yeter ki sofraya oturunca hikâyesini anlatmayı ihmal etmeyin.PARIGINA(6 kişilik)NE LAZIM?Hamuru için;                                                            - 500 gr un - 310 ml su - 25 ml zeytinyağı- 1.5 tatlı kaşığı tuz - 1/2 tatlı kaşığı yaş maya- 1 tatlı kaşığı şekerÜzeri için;- 4 dilim milföy hamuru - 300 gr hindi füme- 300 gr rendelenmiş mozzarella- 350 gr domates rendesi- 100 gr rendelenmiş parmesan- 50 gr krema- 1 yumurta sarısıNASIL YAPARIM?- Hamur için su, şeker ve yaş mayayı geniş bir kapta iyice karıştırıp mayanın aktive olması için 5 dakika kadar bekleyin. Daha sonra unu yavaş yavaş, iki-üç kerede karışıma ekleyin. Bütün unu ekledikten sonra yine yavaşça zeytinyağını ilave etmeye başlayın. Zeytinyağı da bittiğinde son olarak tuzu ekleyin.- Hamurun doğru bir kıvamda olması için karıştırdığınız kaptan temiz bir şekilde alabilmeniz gerekir. Yumuşak fakat çok ele yapışmayan bir hamur kıvamı olmalı. Hamurun üzerini bezle örterek 2 saat kadar mayalandırın.- Milföy hamurlarını önceden oda ısısında yumuşaması için bekletin.- Daha sonra 4 milföy hamurunu yan yana koyarak birleştirip ince bir şekilde açın.- Fırın tepsisini yağlayın ancak çok fazla yağ koymayın çünkü fazla yağ hamuru kızartıp yakabilir. Tepsiyi yağladıktan sonra içine mayalanmış hamuru alın ve ortadan köşelere doğru elinizle açın.- Hamuru tepsiye yaydıktan sonra 5 dakika kadar dinlendirin. Daha sonra domates rendesinin içine zeytinyağı ve tuz koyarak karıştırın. Bu karışımı köşelere gelmeyecek şekilde dinlenmiş hamurun üzerine yayın.- Harcı çok fazla kullanmayın, fazla sulu olur ve hamur çıtırlığını kaybeder. Daha sonra üzerine hindi füme dilimlerini dizin.- Rendelenmiş parmesan peyniri serpin. Son olarak rende mozzarella ekleyin. Açtığınız milföy hamuruyla üzerini kapatın.- Yumurta sarısı ve kremayı karıştırıp milföye sürün. Son olarak çatalla milföylerin üzerine delikler açın. Bu, çıtırlığını kaybetmemesine ve içinde hava birikmemesine yardımcı olur.- 200 derece önceden ısıtılmış  fırında 20 dakika pişirdikten sonra biraz dinlendirip servis edebilirsiniz.
Yazı Tarihi: Ocak 08, 2022 11:42
