Yazı Yazarı: Sibel Arna
Yazı Başlığı: Dizi Ajanı dizilerin enlerini seçti
Yazı Linki: https://www.hurriyet.com.tr/yazarlar/sibel-arna/dizi-ajani-dizilerin-enlerini-secti-40322299
Yazı İçeriği: EN İYİ ERKEK STİLİBirkan Sokullu“Hayat Şarkısı”nın başrol oyuncusu Birkan Sokullu, takım elbise-jöle kafa “erkek jön” klişesine son verdi. Stilist Fatoş Suda, Türk televizyonlarında daha önce denenmemiş bir tarz uyguladı. Karakterin Almanya’da okumuş olması cool ve salaş bir stil yaratmasını kolaylaştırdı. Saçlar doğal dalgasında, kıyafetler iki beden büyük gibi. Çok maskülen, bir o kadar rahat... Fatoş Suda, birçok kıyafetini, özellikle şalvar ve tişörtlerini kendi kesip biçiyor, geri kalanını da Beyoğlu butiklerinden topluyor.EN UYUMLU ÇİFTBurçin Terzioğlu - İlker Kaleliİtiraf edeyim, onları uyumlu bulmamda gerçek hayatta da sevgili olmalarının muhakkak etkisi vardır. Ama ben genel bir uyumdan değil, stil uyumundan bahsediyorum. Yani burada konu Burçin ve İlker değil, Ayşegül ve Poyraz.Onlar benim için inandırıcı bir çift. Müzik, sanat, yemek gibi konularda da ortak bir zevke sahip oldukları ortada. Giyim kuşam konusunda da aynı yolda yürüyüp, mağaza vitrinlerine aynı gözle bakıyorlar.Ayşegül günün trendlerini kendince yorumlayan, vintage bohem bir karakter. Poyraz, cool bir adam. Romantik olduğu kadar asi. Uyumları daim olsun.EN ASİÇağatay UlusoyÇağatay Ulusoy’un “İçerde” için neden saçlarını kestirdiğini dizi başlayınca daha iyi anladık. Çünkü Sarp karakteri çok asi. Deri ceketleri, parkaları, asker postalları, rengi kaçmış jean’leri role çok uygun. Takım elbiseli hali bile hiç uslu değil. Son bölümlerden birinde giydiği AU Vintage, iki beden büyük gibi duran siyah paltoyu da çok sevdim. Alkışlıyorum.EN İYİ KADIN STİLİBurcu BiricikBurcu Biricik’in “Hayat Şarkısı” adlı dizide canlandırdığı Hülya karakterinin kendi içindeki değişimini çok seviyorum. Biliyorsunuz gizlenmek için sürekli kılık değiştiriyor. Bir gün peruk takıp esmer oluyor, bir gün kafasına şallar doluyor, bir gün şapka takıyor. Bunu güzel bir stille yapıyor.Maskülen bir feminenliği var. Bir ara stilettolar vazgeçilmeziydi. Dar pantolonlar ve ceketler tercih ediyordu. Şimdilerde hamile olduğu için daha rahat ama oyuncaklı bir stille karşımıza çıkıyor Burcu. Salopet tulumlarına, askılı pantolonlarına ve komik detaylı ceketlerine bayılıyorum.EN SEKSİ ÇİFTKıvanç Tatlıtuğ- Tuba BüyüküstünOnlar ekrannın en yakışıklı erkeği ve en güzel kadını... Konuyu biliyorsunuz, ikisi de İstanbul dışında çiftlikte yaşıyor. Kıvanç Tatlıtuğ, çiftlik yaşantısına uygun ve olması gerektiği gibi giyinirken, Tuba Büyüküstün daha çok Paris sokaklarında salınır gibi görünüyor. Topuklu uzun çizmeler, püsküllü şallar, eldivenler, şapkalar, upuzun paltolar...EN ASİLZerrin TekindorNe zaman “Kara Sevda” izlesem, ne zaman ekrana Zerrin Tekindor çıksa tutuluyorum. Oyunculuğunun müthiş etkisinden çıkıp, kıyafetine mi, kendi ellerinden çıkma makyajının güzelliğine mi, yoksa saçlarının zarif dalgasına mı bakayım karar veremiyorum.Şimdilerde rol gereği Kerem Alışık’la arasındaki duygusal yakınlaşma yüzünden mi bilmem, daha bir kadın, daha bir alımlı geliyor. Dizide giydiği dantel detaylı ipek ve şifon karışımı bluzlar, vücuduna oturan tek parça elbiseler, zarif takıları dört dörtlük.Tekindor’un “Kara Sevda” dizisindeki bütün kıyafetlerini, dizinin yönetmeni Hilal Saral’ın kız kardeşi Sisdesign-Sema Işık Saral özel olarak dikiyor.EN PARLAYANHande Erçel“Güneşin Kızları” dizisinin ardından “Aşk Laftan Anlamaz”a başlayan Hande Erçel bence bu yılın en parlayan dizi oyuncusu. Çok zayıfladığı için ne giyse cuk oturuyor, onun dışında artık taşımayı da biliyor. Hayat karakterinin seksi olma endişesi taşımadan feminen ama aynı zamanda da çok genç bir stili var. Özellikle tek parça mini elbiseleri ona çok yakıştırıyorum. Saçlarına, makyajına, upuzun kirpiklerine de bayılıyorum.     
Yazı Tarihi: Aralık 31, 2016 01:31
