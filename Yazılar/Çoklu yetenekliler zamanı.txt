Yazı Yazarı: Sinem Vural
Yazı Başlığı: Çoklu yetenekliler zamanı
Yazı Linki: https://www.hurriyet.com.tr/yazarlar/sinem-vural/coklu-yetenekliler-zamani-41980414
Yazı İçeriği: Oyunculuk ve müzik birleşimi deyince aklımıza çok fazla isim geliyor. Benim ilk düşündüklerim “Leyla ile Mecnun” ekibinin Leyla the Band’i, Taner Ölmez ve Serkan Keskin’li Barabar grubu, Farah Abdullah, Gökçe Bahadır, Bergüzar Korel, Mert Fırat, Halit Ergenç, Serenay Sarıkaya, Onur Tuna, Furkan Kızılay...Bu hafta Tuvana Türkay ve Hakan Kurtaş’ın single’larını dinledik. Hatta arkadaşlarımla Ekin Koç ve Erdem Akakçe’li Uyanıklar grubunun konserine gitmeyi düşündüm. Pınar Deniz’in daha önce özel bir gecedeki solo performansını izleyip “Şarkı çıkarsa dinlenir” dedim. Ön yargılı olduğumuz ve “herkes kendi işini yapsın” dediğimiz o eski günler geride kaldı. Ön yargılarımızı atıyoruz üzerimizden, biraz daha birbirimizi kucaklıyoruz. Zaten müzik sektörü de müzisyen oyunculara iyiden iyiye alıştı. Kişilerin yeteneklerini göstermesinin de işine aykırı bir durum olmadığını anladık. “Mankenden oyuncu olur mu?” ve “Oyuncudan şarkıcı olur mu?” soruları tarihe karışıyor. İyi ki de böyle oluyor. Bu sayede herkesin eteğindeki yetenek taşlarını döktüğüne şahit oluyoruz. Çünkü artık çoklu yeteneklerin devri.Pop-arabeskAnıl Durmuş’un yeni şarkısı” Kafayı Yaktım” cuma günü yayınlanacak bir diğer şarkı. Durmuş, pop ile arabeski bir araya getiren yeni akımın içinde. Şarkıcı, Mert Demir ile hazırladığı bu şarkıyla da isyankâr söylemlerini, içki masasına oradan kulağınıza getiriyor.Merakla bekliyorumMAW’ın yeni şarkısı “Kaç Kez” Byte Beatz ve Groza prodüktörlüğüyle kendini dinleten başarılı bir iş. Albüm hazırlığında olan rap’çinin şarkılarını merakla bekliyorum.Saygı duruşuEdiz Hafızoğlu ve grubu Nazdrave, Moğollar’ın davulcusu Engin Yörükoğlu’nun bestesi olan “Güm Güm”ü yeniden yorumladı. 11 yıl önce kaybettiğimiz bu değerli ismin doğum gününde yayınlanan “Güm Güm” bir saygı duruşu niteliğinde.Basmakalıptan sıyrılmakGeceyi Kurtar, “Bulamam Seni” isimli yeni şarkısını geçen hafta yayınladı. Sözü Harun Karagöz, müziği Geceyi Kurtar imzalı şarkı, grup müziğindeki basmakalıp trendlerden sıyrılıyor. Şarkı, 2010’ların günümüzdeki yansıması gibi bir his veriyor.Öne çıkıyorErtunç’un yeni şarkısı “Söz Ver” yarın yayınlanıyor. Söz ve müziği Ertunç’a ait olan pop şarkısı Ümit Kuzer düzenlemesiyle de dikkat çekiyor. Akustik havasıyla kış günlerinde bir ayrılık şarkısı olarak karşımıza çıkıyor.Kaçalım mı?Gizem Ergüder, “Kaçalım Mı?” isimli yeni şarkısını yayınladı. Alternatif pop türündeki şarkının söz ve müziği Ergüder ile Mert Özçiftci’ne ait. Eser, kalabalık ve kaostan kaçıp kendine yeni dünya arayışına girme konusunu işliyor. Bu yetenekli genç sesi takibe almakta fayda var.Dikkat kesilinSöz yazarı ve besteci kimliğiyle tanınan Ebru Elver, “Benim Yolum” isimli şarkısını yayınladı. Prodüktörlüğünü de kendisi üstlenen Elver, soul vokali ve sözlerindeki duruşuyla dikkat kesilmeniz gereken isimlerin başında geliyor.Almanya’dan İstanbul’aOzan Tekin, “Anarya I” EP’sinin ikinci kısmını yayınlamaya hazırlanıyor. 65 yaşındaki duvar piyanosuyla çalınan şarkılar, hikayeyi bu kez Almanya’dan İstanbul’a taşıyacak. EP’nin ambient ve çağdaş caz birlikteliğindeki ilk single’ı “Troubled Nest”, başarılı.
Yazı Tarihi: Ocak 13, 2022 06:29
