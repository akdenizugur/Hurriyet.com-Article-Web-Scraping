Yazı Yazarı: Gülben Ergen
Yazı Başlığı: BaşlıksızEsenler'de çocukların hayali gerçek oldu
Yazı Linki: https://www.hurriyet.com.tr/yazarlar/gulben-ergen/basliksizesenlerde-cocuklarin-hayali-gercek-oldu-40954193
Yazı İçeriği: Esenler Belediyesi’nin “365 Gün 365 Hayal 365 Çocuk” projesinin etkinliğine katıldım. Yıllar önce bir konser için gelmiştim bu ilçeye. O günden bu zamana ne kadar çok şeyin değiştiğini gördüm.Esenler Belediye Başkanı M. Tevfik Göksu ile konuşmaya başladığımızda duyduklarım beni çok heyecanlandırdı. Başkanın en büyük yatırımı insana olmuş. Çocuk Sokağı, Anne-Baba Üniversiteleri, Anne merkezleri...Geri dönüşüm için yaptıkları ise her belediyeye örnek olmalı. Eskiden şiddet haberleriyle anılan Esenler şimdi gerçek bir yaşam alanı haline gelmiş.Öyle ki anketlerde halkın en büyük talebi kütüphane olmuş. Heyecanla Esenler’de yapılacak olan kütüphaneyi bekliyorum...◊ Esenler ilçesi geçmişte çok fazla olayla anılırdı. Şimdi hep iyi haberler duyuyoruz. Tebrik ederim. Öncelikle “Çocuk Sokağı” projenizi anlatır mısınız?- “Çocuk Sokağı” ilk projelerimden biriydi. Esenler, İstanbul genelinde metrekareye en çok insan düşen ilçe. O nedenle çok yoğun bir nüfus hakim. Çocuklar da sokakta kabalıklar halinde oyun oynamak zorunda kalıyordu ve trafik olduğu için zaman zaman bu durum tehlike arz ediyordu. Ben de trafikten arındırılmış bir alan oluşturabilir miyim diye düşündüm. Burada aynı zamanda bir kültür merkezi olmasını ve geleneksel oyunların oynanmasını istedim. Mesela sek sek gibi, birdir bir gibi oyunlar oynanıyor.◊ Anneler nasıl yararlanıyor bu sokaktan?- Çocuk Sokağı sadece çocuk için değil aynı zamanda anne için de özel bir alan. Anne Merkezi ve Çocuk Merkezi de yine sokağımızda bulunuyor. Bizler hayatın koşuşturmacası içinde çocuklarımıza arzu ettiğimiz zamanı ayıramıyoruz. İstiyoruz ki çocuklarımız anne-babalarıyla nitelikli vakit geçirebilsin. “Annemle okuyorum, annemle dinleniyorum, annemle geziyorum” gibi yerlerimiz var merkezimizde mesela.◊ Peki babalar da geliyor mu?- İnşallah babaları da getireceğiz. “Anne Üniversitesi” açtık. Bir de “Baba Üniversitesi” açacağız. Bu proje için Milli Eğitim’le görüşüyoruz. Yeni eğitim döneminde yapmayı hedefliyoruz.ÇOCUK SOKAĞINDAN SONRAÇOCUK MAHALLESİ KURUYORUZ◊ Çocuk Sokağı’nda güvenlik nasıl sağlanıyor?- Güvenlik kameralarımız var. Anne-babalar istedikleri takdirde çocuklarını evlerindeki bilgisayarlardan izleyebiliyorlar. Zaten bir üyelik sistemimiz var. Diğer ilçelerden de çok fazla talep olduğu için üyelik sistemi getirdik. Sadece Esenler ilçesindeki çocuklar yararlanabiliyor. Sokak projesini şimdi biraz daha büyüttük, “Çocuk Mahallesi” çalışmalarına başladık. Bir mahalleyi komple trafiğe kapatacağız. Sokaklar çocuklara, kaldırımlar yaşlılara ait olacak. Şehirlerimizde eğer güvenlik meselesini konuşuyorsak, bunun temel nedeni kaldırımlarda yaşlılarımızın olmamasıdır. Yakında yeni bir park çalışmamız başlayacak. O park da sadece çocuklar ve anneleri için olacak. Bir insanın hayatta en çok kutsadığı şey çocuğudur. Bizim de görevimiz bu şehirde yaşayan insanların şehirle gönül bağını güçlendirmektir. Esenler 2009 yılında İstanbul’da en çok suç işlenen üç ilçeden biriydi. Bugün baktığınızda en sonlarda... Polisiye tedbirlerin dışında sosyolojik tedbirlerin de alınması gerekiyor bunun için. Bu şehirde bir çocuk “Ben hayatta şunu olmak istiyorum” diyorsa ve buna ulaşması için elinden birinin tutması gerekiyorsa, Esenler Belediyesi orada hazırdır. ÇOCUKLAR YAŞADIKLARI YERLE GÖNÜL BAĞI KURMALI ◊ “365 Gün 365 Hayal 365 Çocuk” “projesi nasıl ortaya çıktı?- İlçemizdeki tüm okulları gezdim. Okulları gezerken çocuklara “Hayallerinizi yazın, biz sizin hayallerinizi gerçekleştirelim” dedim. Her okula hayal kumbaraları koyduk. 62 bin 500 tane hayal geldi. Noter huzurunda 365 tanesini içlerinden seçtik. Şimdi her gün bir tanesini gerçekleştiriyoruz. Bazıları bisiklet hayal etmiş bazıları scooter.Bir çocuğumuz Umre’ye gitmeyi hayal etmiş. Bir insan hayalinin gerçekleştiğini fark ederse yeni hayaller kurar. O zaman da bastığı topraklara sağlam basar. Geleceğe emin adımlarla yürür.◊ Cumartesi günkü organizasyonda kaç hayal gerçekleşti?- Projemizin 240’ıncı günü olduğu için böyle bir etkinlik yaptık. Bugüne kadar 244 çocuğun hayalini gerçekleştirdik. 365’i tamamladığımızda yeniden başlayacağız. Çünkü önemli olan çocukların yaşadıkları şehirle gönül bağı kurması. Sosyolojide iki şey tartışılır. İnsanlar yaşadıkları şehirde kendilerini ev sahibi olarak mı görüyorlar? Yoksa kiracı olarak mı? Eğer kiracı görürlerse şehir başka sosyal problemlerle karşılaşır. Eğer kendileri ev sahibi olarak görürlerse o zaman farklı şeyler olur. Bizim için önemli olan kendilerini ev sahibi olarak görebilmeleri, gelecekle ilgili beklentilerinin olmaları. GERİ DÖNÜŞÜMDE 1 NUMARAYIZ ◊ Önümüzdeki hafta okullar açılıyor. Okullara destek sağlıyor musunuz?- Çocukların bütün defterlerini biz veriyoruz. Hiçbir ayrım yapmadan her okulda her çocuğa defterlerini biz sağlıyoruz. O defterleri de geri dönüşümden elde ediyoruz. Sokaklardaki çöpleri geri dönüştürüyoruz. Bir kısmı defter, bir kısmı yağ, bir kısmı da deterjan oluyor. Yoksullara dağıttığımız yağlar ve deterjanlar da oradan geliyor. Günde yaklaşık 40 ton çöp ayrıştırıyoruz. Bütün çöp arabalarımız buna göre tasnif edilmiş durumda. Evlerde de çöp ayrıştırıyoruz. Bu anlamda 1 numara olduğumuzu söyleyebilirim. Göreve ilk geldiğimde 35 hanımefendi “Çevre Melekleri” adıyla evleri dolaştı ve herkese teker teker geri dönüşümü anlattı. Bu anlamda ender belediyelerden biriyiz.◊ İstanbul Büyükşehir Belediyesi de plastik şişe atığı karşılığı akbil bakiyesi yükleme çalışmasına başladı. Bu konuda örnek olmuş olabilir misiniz?- Biz 1 senedir yapıyoruz. Bizim bütün okullarımızın kantinlerinde ESMATİK adlı makinelerimiz var. Topladıkları pet şişeleri atıyor çocuklar oraya ve biz onlara kantinde kullanmaları için kontür veriyoruz. Yine sokaklarda da ESMATİK’lerimiz var. Oraya pet şişeleri attıktan sonra ekmek fişi veriyoruz. Kartlarıyla ekmek alabiliyorlar. Esenler’de moderniteyle gelenek aynı anda yaşanıyor. Ve biz bu çerçevede bir perspektif ortaya koyuyoruz. Burası aynı zamanda çok iyi bir şehir laboratuvarı. Her alanda bir şey yaparak, sosyal dokusunu değiştirmeden şehri geliştirmenin yolları aranıyor.BAŞARILI ÖĞRENCilERiN EĞiTiMLERiNi ÜSTLENiYORUZ◊ Eğitim için neler yapıyorsunuz?- Eğitim için önce mekana ihtiyacımız vardı. Mekan sorunu bir şekilde çözüldü. Eğitim tesislerimizin sayısı arttı. Dersliklerimiz 840’tan 1440’a çıktı. İyi bir noktaya geldik. Daha da iyi noktalara geleceğiz. Olimpiyat birincilerimizin ve Türkiye derecesi alan sporcularımızın sayısı git gide artıyor. “Esenler’in Yüzleri” diye bir proje başlattık. Her branşta ilk 3’te olan çocukları bünyemize alıp, eğitim hayatlarının sonuna kadar onları destekleyeceğiz. Yeter ki başarılı olsunlar. Bütün eğitimlerini biz üstlenip istedikleri zirveye onları taşıyacağız. Şu anda bunu yapmaya başladık.◊ Kaç senedir görevdesiniz?- 10’uncu senemdeyim.KÜTÜPHANE iSTENiYOR ◊ Esenler’de en çok istenilen şey nedir? Bununla ilgili bir araştırma yaptınız mı?- Yakın zamanda öyle bir çalışma yaptık. En çok kütüphane isteniyor. Şimdi onu yapıyoruz. Bir kütüphane vadisi olacak. 5 merkez, 4 tarihi kütüphane olacak. Önü de 10 metre çamlık bir alan olacak. Benim şehri getirmek istediğim nokta buydu. Mesela kültür-sanat alanında çok talep olmasını istiyordum. Gerçekten de öyle oldu. Günde mutlaka 3-4 tane etkinliğimiz oluyor. Ben göreve geldiğimde 400 koltuk vardı. Şimdi 6160 koltuk var. Hepsi de tıklım tıklım dolu oluyor. Gençlerin dikkatini bir noktaya çekerseniz oraya kanalize olurlar.
Yazı Tarihi: Eylül 13, 2018 01:02
