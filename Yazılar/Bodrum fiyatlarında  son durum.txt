Yazı Yazarı: Onur Baştürk
Yazı Başlığı: Bodrum fiyatlarında  son durum
Yazı Linki: https://www.hurriyet.com.tr/yazarlar/onur-basturk/bodrum-fiyatlarinda-son-durum-42055880
Yazı İçeriği: Özellikle Bodrum’da ödenen 26 bin liralık restoran hesabı açık ara en çok çene yoranlardan biri olmuştu.Bu yaz daha da ötesine hazır olmakta fayda var.Çünkü birkaç gündür Bodrum’dayım ve sezonu açan mekanların menülerinden gördüğüm kadarıyla durum şu:Menüdeki rakamlar genelde 150 lira ile 700 lira bandı arasında.Et ve balık tabakları 280’den başlıyor, 595’e kadar çıkıyor.Mesela Wu Yalıkavak’ta dana sırt 350 lira, Maça Kızı’nda ızgara levrek 495 lira. METT Oteli’nin popüler restoranı Folie’de kuzu pirzola 575 lira.Mekanların kokteyl fiyatları ise genel olarak 230 ile 260 lira arasında. Fiks menü yapan restoranlardan da örnek vereyim.Mesela bu yaz Bodrum’a da açılan popüler meyhane Duble Meze’nin fiks menüsü 725 lira.Bir ay sonra bu fiyatların bir tık daha artabileceğini söyleyen işletmeciler de var. Kısacası, yüksek rakamların havada uçuştuğu bir yaz olacak.Da Mario Bodrum’daBir yandan da Bodrum’a çıkarma yapan İstanbullu mekanlara her gün bir yenisi ekleniyor. Onların en yenisi Da Mario. Bodrum Loft ile Bodrum Mesa arasında kalan Nef içinde açılacak Da Mario. Böylece bu hatta iddialı restoranlar yana yana konuşlanmış olacak: Paper Moon, Nobu, Da Mario ve Naru.Beklenti ne Bodrum’un 2022 yazına dair beklentiler ikiye ayrılıyor:* Geçen yaz gibi yoğunluk olmayacağını düşünenler.* Geçen yaz gibi yoğunluk olacağını düşünenler. Galiba ben de ilk gruptanım...Gastro zirveye az kaldı Biz yeme-içme fiyatlarını konuşaduralım, haftaya çarşamba günü bu sektörü yakından ilgilendiren önemli bir zirve var: 3. Global Gastroekonomi Zirvesi.Lütfi Kırdar’da yapılacak zirveyi TURYİD düzenliyor.Zirvede sadece Türkiye’den konuşmacılar yok.Mesela Fransa Yemek Kültürleri ve Mirası Misyonu Direktörü Pierre Sanner var.Ya da “Sürdürülebilir Restoranlar Derneği” müdürü Juliane Cailloute.
Yazı Tarihi: Mayıs 04, 2022 06:29
