Yazı Yazarı: Onur Baştürk
Yazı Başlığı: İlk şart belli 
Yazı Linki: https://www.hurriyet.com.tr/yazarlar/onur-basturk/ilk-sart-belli-42058549
Yazı İçeriği: Son iyi örnek: Aynur Aydın. Armağan Çağlayan’a şöyle demiş:“Aklımda burada başlayıp dünya starı olmak vardı. Türkiye’den dünya starı çıkarmadık, çıkaracağımızı da düşünmüyorum. Belki marjinal bir gruptan çıkar. Alternatif müzik yapan birilerinden, Mabel Matiz gibi. Pop dünyamızda zor. Bizim her şeyimiz onların kötü versiyonu.”Peki bu kötü versiyon olmahali aşılabilir mi? Aslında aşılır. İlk şart belli: Los Angeles’ta doğup büyümüş gibi davranmamak...Ezgi Mola ve mutlu kiracıları Ezgi Mola’nın kiracısı olmak herhalde şu anda dünyanın en mutlu şeyi. Dün Kelebek’te İsmail Bayrak’ın haberinde vardı. Ezgi kiracılarına son dönemde adet olduğu üzere yüksek oranda zam yapmamış, küçük bir oranda karar kılmış. Pandemi döneminde de kiracılarına destek olmuştu Ezgi. Onlardan bir süre kira almamıştı. Şu dönemde böyle ev sahibi bulmak büyük şans. Çünkü kiracıların şu sıra 1 numaralı gündemi ev sahibinden gelen ani telefonlar ve istedikleri yüksek rakamlar.Mekana silahla dalmak da nedir?Cuma gecesi Etiler’deki Beca’daydım. Ama çok kalmadım. Bir süre sonra çıktım. Gecenin ilerleyen saatlerinde tüm popüler mekanların başına gelen Beca’cıların da başına gelmiş.Bir grup adam mekana girmek istemiş. Kapıdakiler olumsuz yanıt verince “Siz bizi nasıl almazsınız” kavgası başlamış. Sonrası korkunç.Adamlar silahlarıyla içeri dalmış. Haliyle mekanın bahçesinde oturanlar korkmuş, herkes bir anda dağılmış. Olay, polisin gelmesiyle kötü bir şey yaşanmadan sona ermiş. Tüm popüler mekanların problemi bu aslında. Giremediği mekanı dert edinip içeriye zorla dalmak isteyen kompleksli insanlar...Popüler kültür kırıntıları ◊ KALP ÇARPINTISI... İngiliz yazar Alice Oseman’ın “Heartstopper” kitabının Türkçesi (Kalp Çarpıntısı) geçen yıl bizde muzır ve müstehcen ilan edilmişti. Ama bu ilan kitabın popüler olmasına engel olmadı tabii. Ben kitabı dizisi sayesinde keşfedenlerdenim. Ve an itibarıyla birbirlerine karşı aşırı düşünceli davranabilen iki ergenin, Charlie ve Nick’in dünyasından çıkamıyorum.◊ PSY DÖNDÜ, İMDAT... “Gangnam Style” sonrası başka şarkılar yapmıştı ama bir türlü tam olmamıştı. Herkes bittiğini düşünürken PSY yeniden döndü. Yine insanı aynı anda hem kıl eden hem de dile takılan bir şarkıyla: “That That”.Üstelik yanına bu kez yeni jenerasyondan birini, BTS’den Suga’yı da almış. 1 haftada 119 milyon tık aldı şarkı. PSY yine yeniden hayatımızda yani. Bu kez Koreli kovboy danslarıyla.
Yazı Tarihi: Mayıs 09, 2022 06:29
