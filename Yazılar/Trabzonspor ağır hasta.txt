Yazı Yazarı: Bayram Aydın
Yazı Başlığı: Trabzonspor ağır hasta
Yazı Linki: https://www.hurriyet.com.tr/sporarena/yazarlar/bayram-aydin/trabzonspor-agir-hasta-40329333
Yazı İçeriği: Asıl mesleği hekimlik olan başkan Muharrem Usta, hastaya ilaç olamadı. Usta’nın göreve getirdiği Ersun Yanal ise, hastayı ayağa kaldırmayı bırak adeta komaya soktu. Bir zamanların Karadeniz Fırtınası nasıl bu hale düştü? Fenerbahçe maçından sonra Kızılcabölük karşısında da fırtınadan eser de yok, umut ta yok. Aslında fazla uzağa gitmeye de gerek yok...İbrahim Hacıosmanoğlu dönemiyle çöküş başladı. Kulübü kendi bildiği gibi yönetmeye çalışarak en büyük hatasını yaptı. Daha sonra da  transfer üstüne transfer yaparak ikinci büyük hatasını yaptı. Teknik direktör üstüne teknik direktörlerle adeta rekor kırdı. Hakemleri hakem odasına kilitleyerek, Trabzonspor camiasına kara bir leke sürdü. ALABORA OLDULARFutbol sevdalısı olan Karadeniz’in göz bebeği, Türk futboluna sayısız yıldızlar yetiştirmiş Trabzon şehri bu başarısızlığı hak etmiyor.  Türk futbolunun 4 büyük takımından biri olan, Anadolu’ya şampiyonluklar taşımış,  Ali Kemal, Dobi Hasan, İskender Gönen, Hami Mandıralı, Şenol Güneş, Özkan Sümer, Ahmet Suat Özyazıcı, Fatih Tekke, Turgay Semercioğlu, Hüsnü Özkara, Kadir Özcan gibi daha nice yıldızlar yetiştirmiş,  futbol tutkunu koca şehir bu günler de futbol adına alabora olmuş durumda! ÇİMLER AĞLADI Ligin ilk yarısı bitti. Trabzonspor’un oynadığı maçları şöyle göz önüne getiriyorum ve bakıyorum. Hiç de aklımda kalacak bir maçı yok. Yalnızca aklımda kalan, sahada ikili mücadele kazanamayan, fizik gücünden yoksun, dan- dun toplara vuran, organize bir atak girişiminde bulunamayan, sahada fark yaratacak futbolcusu olmayan bir Trabzonspor gözüküyor. 70’li yıllarda şampiyonluklara ambargo koymuş tarihi Avni Aker Stadyumunun çimleri bile Fenerbahçe ile oynanan kapanış maçından sonra Trabzonspor takımı için her halde ağlamıştır.YENİ HEYECANLARTrabzonspor şu an ağır hasta. Asıl mesleği hekimlik olan Sn. Muharrem Usta  iyi bir insan  olmasına rağmen bu hastayı tedavi edecek durumda değil.  Büyük ümitlerle göreve getirdiği Ersun Yanal’da bir farklılık getiremediği gibi, hastayı komaya soktu. Trabzonspor’a yeni heyecanlar gerekli. Acilen Trabzonspor camiasının önde gelen insanları ile bir araya gelip genel kurula gitmelidir. Kulüp daha önceki yıllarda olduğu gibi özüne dönüp, sabırlı ve düzgün bir politika izlenerek hak ettiği yere getirilmelidir. Karadeniz’de esen şu anki soğuk rüzgarlar, önlem alınmaz ise hiçbir zaman ‘’Karadeniz fırtınası’’na dönüşmeyecektir.
Yazı Tarihi: Ocak 07, 2017 12:31
