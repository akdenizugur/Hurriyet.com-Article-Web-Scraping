Yazı Yazarı: Sibel Arna
Yazı Başlığı: Ördürüp ördürüp pişti oldular
Yazı Linki: https://www.hurriyet.com.tr/yazarlar/sibel-arna/ordurup-ordurup-pisti-oldular-40307872
Yazı İçeriği: Evet örgü bu kış çok moda. Kimi saçının tek tarafını ördürüyor kimi de tamamını. Hâl böyle olunca set kuaförleri de oyuncuların saçını örmeye başladı. Geçen hafta “Poyraz Karayel”den Burçin Terzioğlu, “Bana Sevmeyi Anlat” dizisinden Dolunay Soysert ve Seda Bakan aynı tip örgüyle karşımıza çıktı. Önden arkaya doğru gevşek bir şekilde örülmüş ve toplanmış romantik saç modeli üçüne de çok yakışmıştı.Pelin Öztekin’in değişimi“Hayat Şarkısı”nda Zeynep’i canlandıran Pelin Öztekin’in değişimine tanık oluyor musunuz? Ünlü oyuncu zayıfladıkça tarzı daha da kuvvetleniyor. Mesela geçen haftaki kombin beni çok şaşırttı. Etek gibi gözüken yanları yırtmaçlı, yırtmacı beyaz pilise detaylı pantolon mesela tam bir tasarım harikası. Bu kadar iddialı bir pantolonu dümdüz siyah bir bluzla tamamlamak nefis bir fikir. İddiayı kocaman beyaz bir kolye ile taçlandırmak ise on numara. Tek endişem kolyenin ağırlığı olup olmadığı ile ilgili. Üzerindeki her şeyin markası Black Bohemique. Bluz: 175 TLPantolon: 295 TLİlker yeşili!“Poyraz Karayel”in asi ve romantik karakteri Poyraz’ın en sevdiği ve en çok giydiği renk hiç tartışmasız yeşil. Asker yeşili ve tonlarını tercih ediyor.Yalan yok, yeşil İlker Kaleli’ye çok yakışıyor, çok da iyi taşıyor. Markalardan öğrendiğime göre giydiği yeşiller çok da satıyormuş. Tabii buna erkeklerin geneline yakın bir renk olmasının da payı büyük.Ama demedi demeyin, yakında İlker yeşili diye bir ton çıkabilir.Son bölümde giydiği yeşil montun markası Mavi... Fiyatı 369.99 TL...Yaramaz Hülya“Hayat Şarkısı”nın her bölümünde farklı bir aksiyon yaşanıyor biliyorsunuz. Tecavüzler, kavgalar, entrikalar ekran başında hop oturup hop kalkmamıza neden oluyor.Artık beni Burcu Biricik’in kıyafetleri de çok heyecanlandırıyor. Her hafta stil danışmanı Fatoş Suda nasıl bir numara yapacak diye merak ediyorum. Son bölümde, geçen hafta “Cesur ve Güzel”de Tuba Büyüküstün’ün giydiği paltoyu çok farklı bir kombinle giydirdi.Paltonun arkası el boyamalı olan modelini seçen Suda, karakterin yaramaz havasını kıyafetleriyle birebir vermişti. Askılı pantolon ve karikatürize çanta da ruh halini ve tarzı destekliyordu. Gömlek: Zara 385 TLŞal: Modabutik 35 TLÇanta: Bobo 65 TLAskılı Pantolon: Jaquette 900 TLPalto: Jaquette 2800 TLKadir Doğulu’nun bileklikleriTrend çok eski değil. Türk erkekleri en fazla üç-beş yıldır saatlerinin yanına boncuklu ya da deri ipli bileklikler takıyor.“Bana Sevmeyi Anlat” dizisinde Kadir Doğulu’nun canlandırdığı Alper karakteri de bu modayı çok iyi takip ediyor. Her bölümde farklı bir bileklik ve farklı bir saat görüyoruz. Son bölümde taktığı gri boncuklu, ortasında rose renginde bir aslanın olduğu tasarım iddialı ama iyi bir parçaydı. Müjde vereyim, çok da pahalı değil.- Bileklik: Chocosh (170 TL) 
Yazı Tarihi: Aralık 15, 2016 15:20
