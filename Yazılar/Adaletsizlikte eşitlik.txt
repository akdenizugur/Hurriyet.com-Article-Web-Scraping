Yazı Yazarı: Fatih Tekeci
Yazı Başlığı: Adaletsizlikte eşitlik
Yazı Linki: https://www.hurriyet.com.tr/yazarlar/fatih-tekeci/adaletsizlikte-esitlik-41988589
Yazı İçeriği: Bu cümle, okurumuz İzzet Onur Nazlıaka’ya yani kentte toplu taşıma kullanan bir vatandaşa ait.*Peki bu tepkinin sebebi ne?* Ankara Büyükşehir Belediyesi(ABB), “ücretsiz aktarma” uygulamasına 5 Ocak 2022 itibarıyla son verdi.* EGO Genel Müdürlüğü ise “ücretsiz aktarmanın, eşitliğin sağlanması açısından kaldırıldığını” açıkladı.*Toplu taşımada zamla birlikte gelen “ücretsiz aktarma” uygulamasının kaldırılmasına “adaletsizlikte eşitlik” vurgusuyla farklı bir bakış açısı getiren okurumuzun iletisi şöyle:YENİMAHALLELİLERİN TALEBİ VARDI“5 Ocak 2022 tarihinde Ankara’da toplu taşıma ücretlerine zam yapılmış, bu zamma ek olarak daha önceleri ücretsiz aktarma imkânı veren bazı metro ring hatlarının aktarması da ücretli hâle getirilmiştir. Daha önceki uygulamada 2014 yılı öncesi açılan metro ring hatlarının aktarması ücretliyken 2014 yılı ve sonrasında açılan metro ring hatlarının aktarması ise ücretsizdi. O dönemde özellikle Yenimahalle ilçesi sakinlerinin ‘metro ringlerinin tıpkı diğer metro ringleri gibi ücretsiz olması’ talebi vardı. Ancak bu talebe olumlu cevap verilerek adalette eşitlik sağlanacağına âdeta adaletsizlikte eşitlik sağlanarak tüm metro ringleri ücretli hâle getirildi. ‘SEMT-MERKEZ HATTI’ NİTELİĞİ TAŞIRPeki metro ringlerinin ücretli hâle getirilmesinin sakıncası nedir? Metro ringi adı verilen hatlar metro açılmadan önce Ulus ve Kızılay’a yani merkeze dek uzanan ancak metronun açılmasıyla birlikte en yakın metro durağına kısaltılan hatlar olup, her ne kadar şu anda ring hattı olsalar da metro bağlantıları nedeniyle esasen ‘semt-merkez hattı’ niteliği taşır. Yani bir bütündürler. Bu nedenle de metro ile arasında yapacakları aktarmanın ücretsiz olması gerekir ki daha önceleri tek bilet ücretiyle merkeze ulaşan yolcular metro kullanmaları dolayısıyla hakkaniyete aykırı muameleye tabi tutulmasınlar! METRO RİNGLERİ ÜCRETSİZ OLMALIDIRMetro ringlerinin ücretsiz olması bilet fiyatlarından bağımsız bir taleptir. Bilet fiyatları ne kadar olursa olsun metro ringleri her zaman ücretsiz olmalıdır. Aksi takdirde hem hakkaniyete aykırı hareket edilmiş olur hem de metrolar ciddi bir yolcu kaybı yaşar. Metro ring hatlarını kullanan yolcuların tabi tutulduğu hakkaniyete aykırı bu muamelenin bir an önce düzeltilerek tüm metro ring hatlarının ücretsiz yapılması herkesin talebi olup, gereğinin bir an önce yerine getirilmesinde yarar vardır.”TOPLU TAŞIMA BÜYÜK ÇİLEOkurumuz Umut Özkan, “Ankara’da toplu taşıma büyük çile” diyor ve ekliyor:* “Akşam saatleri özellikle de Kızılay’daki durakların görüntüsü, ‘Ankara’da toplu taşıma büyük çile’ cümlemi haklı çıkarıyor.” * “Yolcu kuyruğunun metrelerce uzadığı duraklar ve otobüs hatlarına öncelik verilerek, bir an önce ek seferler konulmalı.”KORUNAKSIZ KORU DURAĞIOkurumuz Mehmet Gürer, metronun Koru istasyonu çıkışındaki otobüs durağında bekleyen insanlara dikkat çekerek, “Burası metronun ilk ve son durağı... Sabahları işine giden, akşamları da evine dönen bu insanların yağmur, kar altında üstü açık bir durakta beklemeleri yazık değil mi? Bu manzara hangi yerel yöneticinin vicdanına sığıyor? Metronun Koru istasyonu çıkışına kapalı bir otobüs durağı yapılsın artık” diyor.SORUM VAROkurumuz Kudret Kaatsız, “Ortam çok kötü. Omicron varyantı, insanların nefesinden kolayca bulaşıyor. Otobüsler ise sıkış tıkış. Ankara Büyükşehir Belediyesi(ABB) niçin toplu taşımada diğer şehirlerde olduğu gibi ‘HES kodu uygulaması’ zorunluluğunu getirmiyor?” diye soruyor.KARŞIYAKA MEZARLIĞI’NA GİTMEK ÇOK ZOROkurumuz M. Volkan Güneri, “Ankara’mızın önemli bir konusunu/sorununu sizin aracılığınızla Sayın Mansur Yavaş’a arz etmek istiyorum” diyerek, şu iletiyi göndermiş:“Toplu taşımayla Karşıyaka Mezarlığı’na gitmek çok zor. Tek ulaşım, metronun Hastane istasyonu ve Karşıyaka Mezarlığı otobüsü. Günde dört veya beş seferi var. Ayrıca seferlerin hiçbiri vakit namazına denk gelmiyor.”ÖZGÜNEŞ’İN YÜRÜYEN MERDİVENLERİ AYLARDIR ÇALIŞMIYOROkurumuz Muhammed Bahaeddin Çetin, bu fotoğrafı Başkentray’ın “Özgüneş” istasyonu girişinde çekmiş.Yürüyen merdivenler için “Aylardır çalışmıyor” diyen okurumuzun iletisi -özetiyle- şöyle:“Ortada herhangi bir çalışma da maalesef yok. Görevli personel ise ‘bilgileri olmadığını’ söylüyor.”KISA... KISA...* “Çankaya-Dikmen’de, Gökkuşağı ile Karapınar mahallelerini ayıran 1163. Cadde’ye Kızılay dolmuş hattı istiyoruz. Yol çok yokuş. İnsanlar nefes nefese kalıyor.”Yusuf PARMAKSIZABB’NİN DİKKATİNE!Ankara Büyükşehir Belediyesi’nin(ABB) Başkent 153(Mavi Masa) hattıyla ilgili şikâyetler artar oldu. “Ulaşamıyoruz” diyen de var, “Otomatik cevap veriliyor” diyen de...
Yazı Tarihi: Ocak 24, 2022 06:29
