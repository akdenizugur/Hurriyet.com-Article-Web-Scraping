Yazı Yazarı: Tülay Demir
Yazı Başlığı: Masal diyarı fethi kutluyor
Yazı Linki: https://www.hurriyet.com.tr/yazarlar/tulay-demir/masal-diyari-fethi-kutluyor-41749552
Yazı İçeriği: Çünkü ailemden ötürü yaz denince aklıma ilk orası gelir.Benim için gurbetin bittiği yerdir.Alanya’nın fetih yıldönümü kutlamalarına davet edildiğimde çok sevindim.Paldır küldür valizimi hazır edip Alanya için yola çıktım.Alanya’nın tarihi inanılmaz etkileyici... Kimlerin kurduğu bile tam olarak bilinmiyor.Ama tarihinin “Karanlık Çağlar” olarak tabir edilen M.Ö. 20.000’li yıllara dayandığı tahmin ediliyor.Böyle bir geçmişin izlerini gezmekle, görmekle bitiremiyor, gezerken adeta bir masal diyarına yolculuk ediyorsunuz.Geçen hafta Alanya’nın Sultan Alaeddin Keykubad tarafından fethinin 800’üncü yıldönümüydü ve bu nedenle özel bir etkinlik düzenlendi. Elbette koronanın elverdiği ölçüde, azami tedbirler eşliğinde ve kısıtlı katılımcıyla...Etkinlikler Alanya Atatürk Kapalı Spor Salonu’ndaki tanıtım toplantısıyla start aldı.Sahne performanslarının da sergilendiği törende, ünlü opera sanatçısı Hakan Aysev de bir konser verdi. (Korona tedbirleri nedeniyle uzun zamandır izlediğim ilk canlı konserdi... Darısı diğer sanatçıların başına, pandemisiz günlere diyorum.)SIRLARIN BAŞKENTİPerformansların ardından, Alanya Belediye Başkanı Adem Murat Yücel açılış konuşmasıyla karşımızdaydı. Öyle de bir girizgah yaptı ki, salonda herkes nefesini tuttu.“İki denizin sultanı, ulu hakan Sultan Alaeddin Keykubad’ın başkentine, hoşgörünün şehrine, sabrın, merhametin, şefkatin, doğruluğun, sır tutmanın, cömertliğin, sadakatin, güven ve huzurun hüküm sürdüğü, özgürlüğün kanatları altındaki Alanya’mıza hoş geldiniz” dedi Yücel...Süleymaniye Camisi’yle, Alanya Kalesi’yle, Tersane’siyle, Kızıl Kule’siyle, Syedra Antik Kenti’yle, sözün özü Alanya’nın tüm güzellikleriyle selamladılar bizi...Günün sonunda Alanya’ya hayranlığım daha da artmıştı, bir kez daha âşık olmuştum.Alanya il olur mu?Alanya, 334 binlik nüfusuyla 24 ili geride bırakıyor. Küçümsenmeyecek bir yüzölçümü, hafife alınmayacak bir nüfusu var yani... O yüzden de burada yaşayanların “il olma” beklentisi büyük. Alanya Belediye Başkanı Adem Murat Yücel, konuşmasında bu beklentiye de vurgu yaptı, duygulara tercüman oldu: “Alanya, artık il olmayı çoktan hak etmiştir. 2023 vizyonuyla, Alanya’nın vilayet olacağına inancımız tam.”Bakalım beklentileri gerçek olacak mı, hayaller iki yıl içinde gerçeğe dönüşecek mi?Hoşgörünün kitabını yazmışlarDedim ya, sanki burası başka bir dünya... İlçede farklı din ve dilden, 100’ün üzerinde milletten yaklaşık 31 bin yabancı yaşıyor. Bu geniş yelpazeye yakışır biçimde de bir hoşgörü atmosferi hakim... Öyle bir birlik beraberlik ruhu var ki, anlatılmaz yaşanır.Türkiye’nin ilk yabancılar meclisi de burada kurulmuş zaten... 2004 yılında kurulan meclis, ilçede yaşayan yabancıların sorunlarının çözümünden kültürel ve sosyal etkinliklere birçok konuda faaliyet gösteriyor. Yabancılar ile yerli halk arasında kültür köprüsü oluşturan Alanya Belediyesi Yabancılar Meclisi’nde, 17 farklı ülkeden toplam 35 üye var ve hepsi de faaliyetlerini gönüllülük esasına göre sürdürüyor.Ben de diyorum ki, çalışmayı bilmem ama burada yaşamaya kesinlikle gönüllü olunur... 
Yazı Tarihi: Şubat 26, 2021 06:29
