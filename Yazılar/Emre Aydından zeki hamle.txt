Yazı Yazarı: Sinem Vural
Yazı Başlığı: Emre Aydından zeki hamle
Yazı Linki: https://www.hurriyet.com.tr/yazarlar/sinem-vural/emre-aydindan-zeki-hamle-42005211
Yazı İçeriği: 2015’te ilk stüdyo albümlerine koydukları bu şarkı, 7 yılda 100 bin dinlenmeyi aşamadı. Bu durumun o dönem dijital platformlardan müzik dinleme oranının azlığından kaynaklığından düşünüyorum. Emre Aydın tarafından yeniden yorumlanınca da “Kör Kuyu”, ilk haftasında 100 bini çoktan aştı.Gizli Özne’yi Rock’n Dark Express 2009 finalinden hatırlıyorum. O yılın birincisi olmuştu. Teoman grubun albüm prodüktörlüğünü üstlenmişti. 2007’de çıkardıkları albümde ise “Kör Kuyu” yer almıştı. Emre Aydın, 2020’de YouTube kanalında yeni albüm günlükleri videosunda bu şarkıdan bahsetmişti. Aydın’ın geçen hafta yayınladığı cover’ın söz ve müziği Gizli Özne üyelerine yani Muhittin Yasin Çelikmakas, Alper Tofta, Burçin Bahadır Güner’e ait. Düzenlemesi ise Çağatay Şen imzalı. Emre Aydın’ın bu hamlesini zekice buldum. Kendi tarzına ve sesine çok yakışacak pop rock şarkısını bulup çıkarmış. Hatta daha önceden çok sevdiğini de belirtmiş. Şarkı yeni dinleyiciyle buluşsun diye “yeniden” söylendiğinin altını çizerken kimin söylediğini belirtmemiş. Bu da dönemin dinleyicisiyle farklı bir tonda buluşmasını sağlamış.Emre Aydın, kendi tabiriyle “Bu devirde pek de akıllıca değil” dediği bir albüme imza atmaya hazırlanıyor. Bu süreçte sanatçının geçmişten bir pop rock şarkısı seçmesi, belki tekrar gözleri Gizli Özne’ye döndürür. Belki de çılgınca arabesk ve türkü cover’ı yapan sektörün gözünü başka yerlere çeker. Kim bilir...Üst seviyeGOSS ve Deniz Tekin’in ortak çalışması “İz”, bu hafta yayınlanacak enteresan işlerden. Serkan Serter ve Gözde Oktaş’dan oluşan GOSS, sözlerin müziğe sirayet ettiği, agresif tavrıyla öne çıkıyor. Synth-pop ve dark pop havası aldığımız şarkıda Deniz Tekin’in rap’i ise çalışmayı üst seviyeye taşıyor.Akılda kalıyorOğuz Erdoğan’ın R&B ve rap harmanı projesi Ozthewiz’den dikkat çekici bir şarkı geldi: “Mevzular”. Ozthewiz, A’dan Z’ye tek başına şarkının her şeyine imza atıyor. Hem akılda kalan hem de içten eşlik edebileceğiniz bir eser ortaya koyuyor.EP yakınGüçlü pop vokal ve şarkı yazarlarından Bengisu, yeni şarkısı “Gün Doğsa Yine”yi iki farklı versiyonla bu hafta dinleyiciyle buluşturuyor. Söz, müziği kendisine ait şarkının disko versiyonu, senfonik kadar etkileyici. Hatta bu versiyonda Bengisu’nun sesi iyice parlamış. Yakında EP çıkarmaya hazırlanan Bengisu’nun funk türündeki şarkılarını merak etmeden duramıyorum.Yaraya tuz basacakMehmet Erdem’in yeni stüdyo albümünü “Bir Şarkı Vardı Ya” bu hafta yayınlıyor. 10 şarkıdan oluşan albümde “Ali Yazar Veli Bozar”, “Haberin Var Mı”, “Üzgünüm”, “Sevemedim Kara Gözlüm”, “Kavak Yelleri”, “Hava Nasıl Oralarda”, “Nefesim Nefesine”, “Yalıçapkını”, “Sevdalılar Beni Anlar” şarkıları yer alıyor. Albüme adına veren ise Cihan Güçlü imzalı sıfır kilometre “Bir Şarkı Vardı Ya”. Erdem, bu yeni şarkı ile aşk acısı çekenlerin yaralarına tuz basacak. Albümde Alper Atakan ile çalışan şarkıcı, kendisinden bekleneni teslim ediyor.BütünlüyorEce Barak, yeni EP çalışması “Özgür Hissettim”i yayınladı. “Kaçmam Lazım”, “Boş Verdim” ve “Bensiz Kal” isimli üç şarkı bir de akustik versiyon yer alan EP’de söz ve müzikler de Barak imzalı. Aynı ton ve neşede geçen şarkılardan sonra “Boş Verdim”in akustiki EP’yi resmen bütünlüyor. Bu versiyon kalbimi de kazandı.Dile dolanıyorLevvera’nın yeni şarkısı “Tastamam” bomba gibi bir iş. Prodüktörlüğünü Info ve Yaşar Görkem Arslan’ın üstlendiği şarkı, reggae ve dance hall’u bir araya getiriyor. Her şeyi geçtim dile acayip dolanıyor.ÜzüyorAli Gem, “Beni Sal” ve “Bu Senin Son Hedefin” şarkılarının ardından “Eğer” ile döndü. Dream pop ve indie rock’ı bir araya getiren, sözleri oldukça güçlü bir şarkıya imza atan Gem, Ozan Çam, Görkem Öztürk ve Anıl Dağ ile kaydettiği şarkıda popüler müzik anlayışımızı da sınıyor. Böyle güzel şarkılar yapan birinin az dinlenmesi de beni çok üzüyor.
Yazı Tarihi: Şubat 17, 2022 06:29
