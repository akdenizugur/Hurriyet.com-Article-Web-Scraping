Yazı Yazarı: Mehmet Soysal
Yazı Başlığı: Mağripteki hayata dair II
Yazı Linki: https://www.hurriyet.com.tr/yazarlar/mehmet-soysal/magripteki-hayata-dair-ii-42058697
Yazı İçeriği: Maskeler hâlâ kalkmamış...Özellikle kapalı yerlerde insanlar oldukça dikkatli...Maskesiz dolaşanları ise polisler ve yetkililer sürekli uyarıyor...Çünkü COVID-19 virüsünde ölümlerin en çok yaşandığı ülkelerin başında İtalya geliyor...Belki de yaşlı nüfusunun fazla oluşundan kaynaklanıyor...*Düzensiz göçlerden de en fazla etkilenen İtalya’nın her şehrinde Afrikalı ve Ortadoğulu göçmenlere rastlıyoruz...Çinlileri ise her yerde görüyoruz ama hepsi de mağazalarda veya hizmet sektöründe çalışıyor ve işportacısına ya da dilencisine hiç rastlamadık...Kimse de onları göçmen statüsüne koymuyor...*Afrikalı veya Ortadoğu ülkelerinden gelen müslüman göçmenler ise “istenmeyen kişiler” ilan edilmiş...Tıpkı ülkemizde yaşandığı gibi...Bangladeş, Suriye, Mısır, Irak, Tunus, Cezayir’den gelenlerin büyük çoğunluğu sokaklarda işportacılık yapıyor...Seyyar tezgâhlarda çocuklara yönelik şapka satan Bangladeşli müslüman bir satıcıyla bayramlaştıktan sonra keyiflerinin nasıl olduğunu sorduğumda, gözlerime bakıp derin bir ah çektikten sonra ellerini açtı ve dedi ki:İşte müslümanın hali!*Ülkelerini zulümle yönetenlerin diyarlarında halk, vatanlarını terk ediyor ve Mağriplilerin diyarlarına gönderiliyor...Vatanlarında mutlu olsaydılar bu kadar insan neden kaçıp gitsin ki...Birçoğunun denizlerde boğulduğunu da biliyoruz...Cesedinin karaya vurduğu Aylan’ı çabuk unuttuk ama denizlerde aynı trajedi hâlâ yaşanıyor...*Her ülke kendi karasularına giren düzensiz göçmenleri geri döndürmenin bin bir türlü yollarını arıyor...Birçok ülke, insanları denizlerdeki ölümlere geri gönderiyor...Dünya kamuoyu ise film, opera, tiyatro, spor müsabakası veya haberlerde sadece seyrediyor, okuyor ama kimse de bir şey yapmıyor...*Delikli kubbesiyle ünlü “Tüm tanrıların tapınağı” diye bilinen Pantheon’un içinde “tanrılara” yüzlerce şikâyet dilekçesi yazılmış ve afiş haline getirilmiş...Ne gariptir ki müslümanlar bile var...Peki, şikâyet dilekçelerinde neler yazıyor?Çarşamba günkü yazımızda...
Yazı Tarihi: Mayıs 09, 2022 06:29
