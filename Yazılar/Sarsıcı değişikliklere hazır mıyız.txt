Yazı Yazarı: Dinçer Güner
Yazı Başlığı: Sarsıcı değişikliklere hazır mıyız
Yazı Linki: https://www.hurriyet.com.tr/yazarlar/dincer-guner/sarsici-degisikliklere-hazir-miyiz-42053685
Yazı İçeriği: Bu yılın ilk güneş tutulması bugün meydana gelecek. Boğa burcunun 10’uncu derecesindeki tutulmada başrolü Uranüs oynayacak. Bu tutulma zamanı Achird sabit yıldızı da etkin olacak. Aslında biz bu tutulmanın etkilerine girmeye başladık. En güçlü etkileri mayıs ortasına kadar hissedeceğiz.Güneş tutulması Güney Amerika, Antarktika’nın bazı bölümleri ve Pasifik ve Atlantik okyanusları üzerinden izlenebilecek. Türkiye’den izlenemeyecek. Tutulma TSİ 21.45’te başlayacak, 23.41’de maksimum noktasına ulaşacak ve 1.37’de sona erecek.Kilo alabilirsinizTutulma Boğa burcunda. Bu burç keyif, mutluluk, şartları koruma gayreti, parasal konular, yaratıcılık, beslenme, tembellik, güven duygusu, sahip olma, sanat ve yaratıcılıkla birlikte toprakla ilgili konuları temsil eder. Demek ki bu temalar ana konumuz olacak.Boğa süreçleri yavaşlama ve sakince hareket etme zamanıdır. Bize keyif veren konular neyse hayatımızda onlara daha fazla yer açabileceğiz. Lezzetli bir şeyler yemek bizi daha da mutlu edecektir. Elbette bununla birlikte kilo da yanında eşantiyon olarak gelebilir.Lezzetli yemekler bizi daha da mutlu edecek.Sanat ve yaratıcılık gerektiren konulara hayatımızda daha fazla yer açacağız. Koşullarımızı koruma gayretinde olacağız. Bu dönem toprakla ilgilenmek, saksıları çiçeklendirmek, bahçemizi düzenlemek, doğayla ilgilenmek için de harika. Yine toprak alım-satım işlerini halletmek için ideal.Doğayla ilgilenmek için ideal bir dönem.Bireysel olarak paramızı arttırmak adına planlar yapabilir, yatırımlarla ilgilenebiliriz. Atacağımız adımların somut ve kalıcı sonuçlar ortaya çıkarmasını isteyeceğiz.Bu dönemde boyun, boğaz, ses telleri, bademcikler hassas olabilir. Özellikle 10 derece Boğa boyun ve boyun sinirleriyle ilgilidir. Boyun düzleşmesine, boyun fıtığına dikkat etmekte fayda var.Boyun fıtığına dikkat etmekte fayda var.Yalnız bu tutulmanın başrolünde Uranüs olacak; yukarıda saydıklarımı yapmaya çalışmak pek de kolay olmayabilir. Astrolojide Uranüs; aniden gelişen olaylar, istikrarsızlık, şoklar, skandallar, isyan etmek, asileşmek gibi kavramlarla ifade edilir.Bu yüzden bu tutulma zamanı önceliğimiz sanırım özgürlük elde etmek, kendimize alan açmakla ilgili olacak. Eğer hayatımızda arzu ettiğimiz özgürlük alanlarını yaratamazsak koşullara isyan etmek, uyumsuzluk, huzursuzluk gibi duygu durumları ortaya çıkabilir. Bu tutulma zamanı hepimizin hayatının bazı alanları radikal değişimlere, devrimlere, ani gelişen olaylara açık olacak.Dijital işlerimiz hızlanabilirBu, Uranüsyen bir tutulma olacağı için ihtiyacımız olan alanlarda yoğun bir teknoloji kullanımına gidebiliriz. Dijital işlerimiz hızlanabilir, dijital projelerle ilgilenmemiz gerekebilir. İnternet sitesi açmak, e-ticaretle ilgili yatırımlar yapmak, kripto paraları araştırmak ve bilgi sahibi olmak için de uygun bir süreç.Bu dönemde ayrıca sabırsız olabiliriz. Uranüs’ün olduğu alanda sakin bir şekilde hareket etmek oldukça zorlaşır. Sevmediğimiz ve beğenmediğimiz tüm koşulları değiştirme çabası ortaya çıkar.Tutulmanın yöneticisi Venüs’ün Jüpiter ile Balık burcundaki birlikteliği bu tutulmanın seyrini olumlu yöne doğru çekiyor. Bu birliktelik aşk fırsatları, romantik güzellikler, affetme, sanatsal fırsatlar, ilham meleklerinin etrafımızda gezmesi, hastaların çabuk iyileşmesi, şifa, iyi ortaklıkların kurulması, psikolojik olarak rahatlama, tekstil veya kozmetik sektörlerine yatırım, kadınlarla birlikte iş yapma açısındansa oldukça destekleyici.Ülkemiz ve dünya nasıl etkilenecek?Güneş tutulması, Boğa burcunun 2’nci dekanında...  Bu alandaki tutulmalar yolculuklardaki tehlikelere işaret eder. Sıkça kaza haberlerine şahit olabiliriz. Skandallar, sürpriz gelişmeler, uzay ve teknolojiyle ilgili yenilikler, isyanlar, grevler gündeme gelebilir.Ani finansal dalgalanmalar, beklenmedik kur hareketleri yaşanabilir. Hem ekonomik hem siyasi istikrarsızlığın yanı sıra grevler, eylemler ve isyanlar çıkabilir. Bilimsel keşifler ve icatlar da gündem olabilir.Achird sabit yıldızı değerli madenlerle, kuyumcularla, mücevherlerle ilgili bir yıldız. Bu dönem altın fiyatlarında ani oynamalar gözlemlenebilir. Kripto para piyasasında ciddi bir hareketlilik olabilir. Ekonomist olmadığımdan ve yatırım tavsiyesi olarak algılamanızdan çekindiğim için net bir şey yazamıyorum. Ama kriptocuların yüzü biraz olsun gülebilir. Tıp alanında (özellikle kanser  ve bağışıklık sistemi hastalıklarıyla ilgili) mutluluk verici gelişmeler yaşanabilir.Seçim tarihi...Tutulma, Türkiye astroloji haritasında 11’nci ev dediğimiz alana düşüyor. Bakanlıklar, Meclis, Hazine’yi temsil eden alan da burası. İşin içinde Uranüs olduğundan, kabinede değişiklik olabilir.  Özellikle para, finans, ekonomiyle ilgili alanlarda... Seçim konuşmalarının hız kazanacağı zamanlar. Seçim zamanı belirlenebilir  ya da adayları görebiliriz. Tutulmanın Ankara’ya göre çıkarılan haritasındaysa 27 derece Yay burcu yükseliyor. Ülke haritasında bu, 6’ncı eve denk geliyor. Bu alan sağlık çalışanları, sosyal hizmetler, askerlik, sendikalar ve belediyelerle ilgili. Yeni yapılanmalara işaret edebilir. Jüpiter’in 3’üncü evde oluşu yeni yasal düzenlemeleri akla getirebilir. 
Yazı Tarihi: Nisan 30, 2022 06:29
