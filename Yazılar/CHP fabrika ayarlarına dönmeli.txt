Yazı Yazarı: Yalçın Bayer
Yazı Başlığı: CHP fabrika ayarlarına dönmeli
Yazı Linki: https://www.hurriyet.com.tr/yazarlar/yalcin-bayer/chp-fabrika-ayarlarina-donmeli-42053158
Yazı İçeriği: CHP seçimlerden önce özeleştiri yapmalı ve fabrika ayarlarına dönmelidir. Kılıçdaroğlu devrim düşmanları ile helalleşmeye çalışacağına işçi sınıfı ile barışmalı, partinin kapılarını işçi sınıfına açarak bir emek kurultayı toplamalı ve iktidara geldiğinde işçi sınıfı için neler yapabileceğini işçiler ve sendikacılar ile birlikte kararlaştırmalıdır. Ülkemizde CHP’nin temel seçmeni olması gereken SGK kapsamındaki işçiler ve onların bakmakla yükümlü olduğu insanların sayısı 65 milyondur. CHP bu sınıfla bütünleşebilirse uzun yıllar iktidar olabilir.CHP bu yeni açılımına 1 Mayıs’ta bir miting düzenleyerek başlayabilir, işçi sınıfı ile kuracağı yeni düzenin temellerini atabilir. CHP’ye yakışan budur yoksa Atatürk ve devrimlerinin düşmanları ile helalleşmek gibi boş bir hayalin peşinden koşmak değildir.Dr. Engin ÜNSALKIRKİKİNDİ YAĞMURLARI NEDİR?BİZİM çevre mühendisi Ozan Deniz (Havadan Doğadan), Kadir Gecesi’nde, Kırkikindi Yağmurları’nın ne olduğunu anlattı:“Mayıs ve haziran aylarında özellikle İç Anadolu Bölgesi’nde, iç Ege ve nispeten Trakya’nın iç kesimlerinde görülen, öğleden sonra yağmurlarına denir. Bu yağmurlar, halk arasında 40 gün sürdüğü ve ikindi saatlerinde görüldüğü için Kırkikindi Yağmurları olarak adlandırılır. Bu yağışlar şimşek, yıldırım, gök gürültüsü ve zaman zaman dolu eşliğinde görülür. Lokal ve kısa sürelidirler. Bu tür yağışlar kıyı bölgelerinde görülmez.”‘MİLLETE MEDRESE DEĞİL OKUL LAZIM’CUMHURİYET’teki yazısında ‘Diyanet Akademisi medreseye gidiş mi?’ sorusunu soran Alev Coşkun, medrese ile ilgili olarak Rize’de gerçekleştiren bir olaya değiniyor. Atatürk, medreselerin, tekke ve zaviyelerinin kapatılmasından bir süre sonra 17 Eylül 1924’te Rize’yi ziyaret eder. Vilayetten çıktığı sırada Rize Müftüsü Ahmet Hulusi (Alemdar) Efendi ve birkaç müftü, Atatürk’e bir dilekçe verirler. Dilekçe, medreselerin tekrar açılmasını istiyordur. Mustafa Kemal’in yanıtı:“Demek okul değil de medrese istiyorsunuz. Oysaki millet okul istiyor. Şu zavallı milletin yakasını artık bırakın da vatan evladı yetişsin, yükselsin. Medreseler asla açılmayacaktır. Millete okul lazımdır...” (Atatürk’ün Bütün Eserleri (ABE), C.17, s. 23-24)Orada bulunan halk ve gençler, Atatürk’ü uzun uzun alkışladılar. Atatürk valiye döndü, “Bunlar İranlılardan ibret almadılar mı? Burasını İran gibi mi yapmak istiyorlar?” dedi. (ABE, C.17, s.24)BİLİYOR MUSUNUZ?BEŞİKTAŞ Belediyesi’nin, COVID-19 nedeniyle 2020’de vefat eden Cihannüma Mahallesi muhtarı Ertan Kurtlutepe’nin adını Yıldız Caddesi’ndeki parka verdiğini...CHP Trabzon Milletvekili Ahmet Kaya’nın Sümela Manastırı’nda 2015 yılında başlatılan restorasyon çalışmalarının 7 yıldır bitirilememesi ve manastırın ziyarete kapalı olması nedeniyle turizmcilerin ve bölge esnafının büyük sıkıntılar yaşadığına dikkat çekerek bayramdan önce ziyarete açılması çağrısında bulunduğunu...YENİ Akit yazarı Abdurrahman Dilipak’ın, eski Rize Milletvekili Fehmi Memişoğlu’nu (doğum, 1932 Rize) hatırlatıp ‘huzur hakkı’ adı altında kamuda çifte maaş alanları eleştirirken, “Mevzu para olunca, para konuşunca herkes susar günümüzde” dediğini...MESAJ PANOSUKOSKOCA YALANABD eski Başkanı Ronald Reagan’ın hukuk danışmanı Bruce Fein, “Ermeniler arşivlerini açarsa Türklerden özür dilemek zorunda kalırlar, asıl soykırımı Ermeniler yaptılar, 2 milyon 400 bin Türk’ü katlettiler. Türkler arşivlerini açtılar, araştırdık, Ermeni soykırımı koskoca yalan!”İTALYA’da çocukların doğrudan babasının soyadını almasına son verildi.SU kaynaklarını artık açık barajlarda tutmak değil, buharlaşmayı engellemek için yeraltına yapmayı planlama zamanı. Arıtma ve yeşil teknolojiler zorunluluk olmalı.Prof. Dr. Kemal ÜÇÜNCÜ GS NEDEN BATTI?FALCAO artı Diagne’nin Galatasaray’a maliyeti 80 milyon Euro’dur. Borcumuzun üçte biridir bu. Dehşet rakamları Galatasaray’a başkan adayı olan Eşref Hamamcıoğlu açıkladı. 
Yazı Tarihi: Nisan 29, 2022 06:29
