Yazı Yazarı: Ertuğrul Özkök
Yazı Başlığı: Fatih Hoca 'sirkte' o zarfı açınca neden kahkaha attı
Yazı Linki: https://www.hurriyet.com.tr/yazarlar/ertugrul-ozkok/fatih-hoca-sirkte-o-zarfi-acinca-neden-kahkaha-atti-41931547
Yazı İçeriği: “Gentleman” dergisinin, “Yılın İnsanları” ödülleri verildi.*Derginin yayıncısı Feyzan Ersinan’ı kutlarım. Mükemmel bir organizasyon yapmış.Her yıl ödül töreni tematik bir ambiyansla düzenleniyor.Bu yılki tema “Sirk”ti...Salonun içine harika bir sirk çadırı havası verilmişti.Sanki rengârenk bir tentenin altındaydık.Kapıda uzun bacakları üzerinde yürüyen palyaçolar sizi karşılıyordu. Biriyle işte bu fotoğrafı çektirdim.Akrobat kıyafetli kızlar yol gösteriyordu. Onlardan birini de fotoğrafın kenarında görüyorsunuz. İstanbul iş ve spor hayatının önde gelen insanlarını bir araya getiren böyle bir davet görmedim. Pandemiden bunalan insanlar sanki bunun keyfini çıkarıyordu.*Kimler vardı davette, şöyle bir baktım.Almatı Havalimanı’nın işletmesini alan TAV’ın CEO’su Sani Şener...Geçtiğimiz haftalarda Uluslararası Havacılık Teşkilatı’nın başkanlığına getirilen Pegasus’un CEO’su Mehmet Nane...Denizbank’ın CEO’su Hakan Ateş...NEF İnşaat şirketinin patronu Erden Timur...Spor yayıncılığının gizli devi Sadettin Saran...Diyarbakır’da açtığı sergiyle günlerdir Türkiye’yi konuşturan sanatçı Ahmet Güneştekin...Türkiye’nin en büyük lojistik şirketlerinden REYSAŞ’ın patronu Durmuş Döven...İnşaat, elektronik, havacılık sektörlerinin önde gelen isimleri...*Salonun spor kanadı ise Galatasaray ağırlıklıydı.Galatasaray Kulübü Başkanı Burak Elmas...Teknik Direktörü Fatih Terim...Efes Pilsen Basketbol Takımı’nın koçu Ergin Ataman...Tabii onu da Galatasaray kontenjanından saymak doğru olur.Yılın Spor İnsanı Ödülü’nü alırken, iki defa Galatasaraylı olduğunu söyledi.*Gecenin esprisini, kazandığı son maçtan sonra keyfi yerine gelmiş olan Fatih Terim yaptı.İkinci yazıda o espriyi anlatacağım.‘OOO BAKIN BENDEN KİME ÖDÜL VERMEM İSTENMİŞ’FATİH Terim ödül vermek için kürsüye çıkıp zarfı açmadan önce bir konuşma yaptı.Keyfi çok yerindeydi.Ödülü alan kişiyi açıklamak için zarfı açtığında önce bir durdu...Sonra gülümsedi...Sonra kahkahalar atmaya başladı.Epeyce güldükten sonra şu anonsu yaptı:“Bana ilginç bir şirketin başkanına ödül vermeyi uygun görmüşler. Şirketin adına bakar mısınız: “GittiGidiyor...”Bir kahkaha daha attı ve devam etti:“Teknik direktörler için her gün “gitti gidiyor” yazılarının çıktığı bir günde benim için güzel bir ödül oldu...”*Bu defa hepimiz kahkahayı bastık.Güzel bir geceydi.TARİHİMİZDE İLK DEFA YILIN ŞEFİ ÖDÜLÜNÜ BİR ‘PET CHEF’ KAZANDIBANA göre gecenin en güzel ödülü, “Yılın Şefi” kategorisinde verildi.Ödül Şef Rafet İnce’ye gitti.Ama bu ödülün bir özelliği vardı.Rafet İnce, ev hayvanları için özel mönüler hazırlayan bir şefti.Bugüne kadar 20’den fazla kitap yazmış.Ama ödül kazanan ilk “Pet Chef” olarak tarihe geçti.Yürekten kutlarım.BİR MAÇ SONRASI ATTIĞIM KÜÇÜCÜK BİR MESAJ BANA NE OLARAK DÖNDÜCOVID-19 sonrası katıldığım ilk davetti.Doktorum Prof. Melih Us, ikinci negatif teste kadar izin vermediği için AKM’nin açılışına çok istediğim halde katılamamıştım.İkinci test de negatif çıkınca Gentleman’ın gecesine katılabildim.Diyarbakır’da kruvaze elbise ile halay çekmiştim.Bu davete smokinimi giyerek gittim. Ve gecede beni bekleyen büyük bir sürpriz vardı.Efes Koçu Ergin Ataman ödül aldıktan sonra konuşmasını şöyle bitirdi:“Konuşmamı burada aramızda bulunan sıkı Fenerbahçeli bir gazeteciye teşekkür ederek tamamlamak istiyorum. Sayın Ertuğrul Özkök’e hepinizin önünde teşekkür ediyorum. Şampiyon olduğumuz gece bana o kadar sıcak ve içten bir mesaj attı ki, unutamadım...”*O geceyi hatırladım.Heyecandan maçın sonunu seyredememiştim.Ben bir basketbol hayranıyım. Türkiye basketbolu ile hep gurur duyuyorum.Maç bittiğinde ağlıyordum ve Ergin Hoca’ya o anki duygumu yazmıştım.Yıllar önce Galatasaray’ı Avrupa şampiyonluğuna götüren Leeds United maçına da Fatih Hoca’nın uçağında gitmiş ve alkışlamıştım.*O küçücük mesaj önceki akşam bana büyük bir hediye olarak döndü. Teşekkürler Ergin hocam...Bana çok iyi geldi...GECE ÖDÜLÜMÜ ALIRKEN DUYDUĞUM EN GÜZEL SÖZGECE ödül alanlardan biri de bendim.Aldığım ödülleri yazmak pek yaptığım bir şey değildir.Ama ödülü alırken söylenen bir söz var ki, o sözü kendim için değil, söyleyen insana duyduğum mesleki hayranlıkla yazıyorum.Bana ödülü Gentleman dergisinin yayımcısı Feyzan Ersinan verdi.Ersinan, Hürriyet’in, “İmparator” denilen efsane genel müdürü Nezih Demirkent’in torunudur.Nezih Bey, Türk medyasını teknolojik olarak dünyanın en ilerisine geçiren yöneticilerden biridir.Onun bıraktığı bu olağanüstü teknoloji ve gazetecilik altyapısı üzerinde yürüttüm 20 yıllık genel yayın yönetmenliği görevimi...Feyzan Ersinan şunu söyledi:“Sağlığında dedemle konuşurken bana hep bir gazeteciden söz ederdi. Onu çok överdi. O gazeteci Ertuğrul Özkök’tü...” Aslında bundan da ileri bir şey söyledi ama o cümleyi ben kendi kendime söyleyemedim.Belki başka birisi söyler.NEZİH BEY’LE KONUŞURSAN ONA ŞUNU SÖYLE LÜTFENBEN de ona karşılık Nezih Bey’le ilgili bir anımı anlattım.1970’li yılların sonunda genç bir öğretim üyesi olarak bir panelde konuşma yapmıştım.Konuşmam bitince genç bir insan yanıma geldi ve şunu söyledi:“Ertuğrul Bey, ben Hürriyet gazetesi muhabiriyim. Genel müdürümüz Nezih Demirkent Bey’in sizden bir ricası var. Yaptığınız konuşmanın tam metnini verebilir misiniz?”Hürriyet gibi bir gazetenin en tepesindeki insanın yaptığım konuşmaya ilgi göstermesi beni hem şaşırtmış hem de gururumu okşamıştı.Elimde yazılı bir metin yoktu. Ama muhabire o gece yazıp göndereceğimi söyledim.Nezih Demirkent daha sonraki yıllarda beni birçok toplantıya konuşmacı olarak bizzat kendisi davet ettirdi.Feyzan’a “Nezih Bey’le manevi olarak konuşursan lütfen bana gösterdiği o ilgiyi hiçbir zaman unutmadığımı söyler misin...” dedim.Söyleyeceğine söz verdi.ŞAHAN BİZE O HARİKA ŞARKIYI HATIRLATTIŞAHAN Gökbakar geçenlerde Instagram hesabından bir video paylaştı...Elinde gitarıyla bir şarkı çalıp söylüyordu.Mirkelam’ın söylediği “Hatıralar” şarkısıydı.O şarkı bana göre Türk popunun klasikleri arasına girdi.Teşekkürler Şahan...Sayende bu güzel şarkıyı yeniden dinlemeye başladım.Mirkelam’ın o albümünün ne kadar güzel olduğunu şimdi daha da iyi anlıyorum.GÖKOVA VE GÖCEK KOYLARINA BU SONBAHAR KİM REYTİNG VERİYORGEÇEN bir arkadaşımdan mesaj aldım. Diyor ki:“Jeff Bezos yatıyla sizin Akbük Koyu’na gelmiş...”Vallahi bilmiyorum...Biraz sonra bir başka arkadaşımdan başka bir haber:“Bill Gates Cennetkoy’a gitmiş...”Yani şu sıralar, Bodrum ve Göcek koylarının reytingi Bill Gates ve Jeff Bezos’un gidip gitmemesiyle belirleniyor.Baksanıza, dedikodusu bile bizim koyun reytingini “Triple A”ya çevirdi.Bu arada eski bir genel yayın yönetmeni olarak yazmaya pek de hakkım olmayan bir şeyi yazmak istiyorum.Bu insanların hepsi tipik Amerikalıdır.“Security Freak”tirler...Yani güvenlik hastası...O nedenle bir centilmenler anlaşması yapıp gittikleri her yerde takip etmekten vazgeçsek...BU ‘J-LO’ POZUNA KADINLAR NASIL, ERKEKLER NASIL BAKARALEYNA Tilki’nin bu fotoğrafını dün Kelebek’in birinci sayfasında gördüm.Tam bir “J-Lo” fotoğrafı... Yani Jennifer Lopez...İlk defa böyle bir pozunu görüyorum. Bu tür fotoğraflara bakarken hep şunu merak ederim. Acaba erkekler nasıl bakar, ne der? Kadınlar nasıl bakar, ne der...Çok farklı olacağına eminim...
Yazı Tarihi: Kasım 04, 2021 08:21
