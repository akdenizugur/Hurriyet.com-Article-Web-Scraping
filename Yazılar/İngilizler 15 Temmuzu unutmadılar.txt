Yazı Yazarı: Gökhan Kimsesizcan
Yazı Başlığı: İngilizler 15 Temmuzu unutmadılar
Yazı Linki: https://www.hurriyet.com.tr/yazarlar/gokhan-kimsesizcan/ingilizler-15-temmuzu-unutmadilar-40526120
Yazı İçeriği: Birleşik Krallık Ankara Büyükelçisi Richard Moore ve İstanbul Başkonsolosu Judith Slater’in ev sahipliği yaptığı yaz partisinde BCCT’nin 130’uncu kuruluş yıldönümü kutlandı.1887 yılından günümüze ticari ve sosyal manzaraların yer aldığı “BCCT 130’uncu Yıl Sergisi” de partide ilk kez gösterildi. Partiye diğer ülkelerin başkonsolosluk temsilcilerinin yanı sıra Rahmi Koç ve Demet Sabancı’nın da aralarında olduğu iş dünyasının patronlarının katıldı.Judith Slater yaptığı konuşmada 15 Temmuz darbe girişiminde hayatını kaybedenleri de unutmadı. Slatter, Türk halkına başsağlığı diledi.130’uncu yıl pastasıİstanbul Başkonsolosu Judith Slater ile 130’uncu yıl pastasını kesen BCCT Başkanı Chris Gaunt, “Tam 130 yıldır Türk ve İngiliz şirketlerine iş fırsatlarınının yanı sıra sosyal ve kültürel etkinlikler aracılığı ile ülkeler arası ticari misyonu yerine getirmeye çalışıyoruz” dedi. Sanata aşk ile baktılarRessam Emre Ertürk, marka danışmanlığı yapan Aslıhan Aydın’ın Bodrum-Gümüşlük’teki evini eserleri ile sanat galerisine çevirdi. Aslıhan Aydın ve Emre Ertürk’ün ev sahipliği yaptığı “See The Love” adlı sergi aralarında Ali Şen, Kürşat Tüzmen ve Gülay Kamaz’ın da olduğu iş, sanat ve siyaset dünyasının ünlü isimlerini buluşturdu. Davette eski bakan Kürşat Tüzmen, Şehnaz Sam’ın şarkıları eşliğinde zeybek oynadı. Elektronik müzik festivaliEnerji içeceği Burn, “Big Burn İstanbul” adlı yeni bir elektronik müzik festivali düzenliyor. Bugün Suma Beach’te start alacak festivalde Dixon, Luciano, Loco Dice, Richie Hawtin gibi dünyanın en ünlü DJ’leri performans sergileyecek. Festival, 23 Temmuz’da sona erecek.
Yazı Tarihi: Temmuz 21, 2017 15:44
