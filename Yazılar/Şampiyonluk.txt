Yazı Yazarı: Rauf Tamer
Yazı Başlığı: Şampiyonluk
Yazı Linki: https://www.hurriyet.com.tr/yazarlar/rauf-tamer/sampiyonluk-42055575
Yazı İçeriği: Önce Trabzonspor’u kutlayalım.- Çağdaş bir başkan ve yönetim.- Liyakatlı, ilkeli ve disiplinli bir teknik direktör.- Şehrin prensiplerine intibak etmiş, terbiyeli, saygılı ve inançlı futbolcular.İşte...Şampiyonluğun tılsımı.***Gelelim terfi eden kulüplere.Ümraniyespor ilk defa Süper Lig’de oynayacak...En merak ettiğim takımlardan biri... Kaç yıldır çalıştı, çabaladı, sonunda muradına erdi... Kutlarım.***Ankaragücü’ne ayrı bir sempatim vardır.Tekrar hoş geldi, safalar getirdi... Ama bu kadar gidip gelmeler yetti artık... Onu bir daha başka kümede görmek istemiyorum.Darısı Gençlerbirliği’nin başına.***Düşen takımlara gelince, onlar için üzgünüm. Ama tekrar ayağa kalkmak mümkün olduğuna göre, yeni sezonda gözüm yollardadır.***Futbol, seyirciden ziyade taraftarı olan bir spor... Bu bakımdan tribünler, hakemlere karşı hoşgörülü olamıyor. Oysa, iyi hakemlerimiz de var... Ama maç yönetmek kolay değildir. Tribünde bağırıp çağıran koyu taraftarlardan birine, düdüğü verip “Al bakalım maçı sen yönet” desek, acaba 10 üzerinden kaç not alır?***Bir de şu var:İki metreden topu boş kaleye atamayan futbolcuya laf söylemeyip de “teknik direktör istifa / Başkan istifa / Yönetim istifa diye bağırmayı bırakalım... Ligde sezon boyunca kaç teknik direktör değiştiğine bakarak artık biraz düşünmeliyiz.
Yazı Tarihi: Mayıs 03, 2022 06:29
