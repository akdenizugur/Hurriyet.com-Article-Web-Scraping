Yazı Yazarı: Serhat Demirel
Yazı Başlığı: Kediler neden bu kadar çok uyuyor
Yazı Linki: https://www.hurriyet.com.tr/yazarlar/serhat-demirel/kediler-neden-bu-kadar-cok-uyuyor-41987609
Yazı İçeriği: Kediler aslında alacakaranlık canlıları. En aktif oldukları zaman dilimi gün batımı ve gün doğumu arasındaki kısımda yaşanıyor. Sebebi de avlanma dürtüleri. Çünkü av için en iyi zaman alacakaranlık. Kediler atalardan gelen davranışı günümüze taşıyarak apartman dairesindeyken de bunu sürdürüyorlar. Avlanmanın enerji isteyen bir eylem olması nedeniyle de bütün gün buna hazırlanıyorlar. Görüyor musunuz, meğer bizim minnoşlar neler yapıyormuş!15 SAATTEN FAZLA UYUYORSA DİKKAT!Evrimin bu zorlaması şuna yol açıyormuş: Kediler için en az 12-14 saat uyku gerekiyor. İyi uyku enerji tasarrufu, kas onarımı, bağışıklığın güçlenmesi gibi konularda onlara iyi geliyor. Bu sürenin sadece yüzde 25’ini derin uykuda geçiriyorlar bu arada. Kalanında hep tetikteler. Uyku esnasında bıyıkları, patileri hareket ediyor ya da sesler çıkarıyorlarsa rüya görmeleri de muhtemelmiş. Buraya da gözünden kalp çıkan bir emoji bırakıyorum.Yetişkin bir kedi günde 15-16 saatten fazla uyuyorsa bu bazı problemlerin habercisi olabiliyormuş. Şüphelenebileceğiniz durumlar: Ağrısı, hipertiroidi, depresyonu olabilir. Kilolu kedilerde bu durumu görmeniz daha olası. Uyku düzeninde gördüğünüz farklılıkta veterinere danışmanız iyi olur.HERKES ONU KÖPEK SANIYORMaine Coon cinsi kediler irilikleriyle tüm dünyaya nam saldılar ama kendi içlerinde de sıradışı büyüklükte üyelerine rastlıyoruz. Son örneği Rusya’da ortaya çıktı ve tüm dünyanın ilgisini çekti. Küçük bir kasaba olan Stari Oskol’da Yulia Minina’nın Kefir adını verdiği kedi 10 aylıkken yetişkin bir Maine Coon’un ağırlığını geçti.Kefir halihazırda 12,5 kilo ve dünyanın en büyük kedisi olma yolunda ilerliyor. Yulia Minina, “Herkes onu önce köpek zannediyor” diyor. Kefir’in göz koyduğu tahttaysa 2018’in mayıs ayından beri, İtalya’da yaşayan ve sahibinin “Utangaç” olarak nitelediği 120 santimlik boyuyla ve dev cüssesiyle Barivel oturuyor.TAKİP ÖNERİSİO ARTIK 5 ÇOCUK ANNESİABD’li yıldız Jessica Alba, birdenbire iki köpek sahiplendi ve hayatı değişti. Bunu da sürekli Instagram hesabından paylaşıyor. Halihazırda 3 çocuğu olan oyuncu, Dolly ve Lucy’yi sahiplenerek artık “5 çocuk annesi” olduğunu söylüyor. Instagram hesabında günlük yaşam kesitleri paylaşıyor. Instagram.com/jessicaalba adresinden takip edebilirsiniz.OKUR FOTOSUPATİ VE PIRTIKOKURUMUZ Akın Erkoç, kedilerinin fotoğrafını, “Pati ile Pırtık’ın sıcak keyfi” notuyla paylaştı. Kutuyu kapma mücadelesinde kardeşlik kazanmış anlaşılan. Pati ve Pırtık’a sevgilerimi yolluyorum, sizden de fotoğraflarınızı bekliyorum.NOT: Kediniz ya da köpeğinizin fotoğrafını #dunyagüzeli etiketiyle ve Hürriyet’i mention’layarak sosyal medyada paylaşın ya da sdemirel@hurriyet.com.tr adresine mail atın, seçip paylaşalım...
Yazı Tarihi: Ocak 22, 2022 06:29
