Yazı Yazarı: Serhat Demirel
Yazı Başlığı: Kedileri ne kadar yalnız bırakabiliriz
Yazı Linki: https://www.hurriyet.com.tr/yazarlar/serhat-demirel/kedileri-ne-kadar-yalniz-birakabiliriz-41977392
Yazı İçeriği: Evden iki gün uzaklaşacaksak mamasını suyunu hazır edip, kapıyı çekip çıkabiliyoruz.Peki bu durum her kedi için böyle mi?Uzmanlar diyor ki, teoride mümkün ama pratikte bazı değişkenler var.Her şeyin başında kedilerin de köpekler gibi ayrılık kaygısı yaşadıklarını unutmamak gerekiyor. Bir iş günü boyunca kedinizi evde bir başına bırakmada herhangi bir sorun yok. 24 saatte bir gözüne görünseniz, sevgi gösterseniz yeterliymiş.Animalpath.org’daki araştırmaya göre, yetişkin kedileri 24-48 saat kadar süre yalnız bırakabilirsiniz, bu süreyi aşarsanız da ona göz kulak olacak birini bulmanız gerekiyor.48 SAATİ AŞMAYINYavru kedilerde durum biraz karmaşık. 4 aylıktan küçük bir kediniz varsa 2-4 saat arası yalnız bırakabilirsiniz (zaten öyle bir sevgi yumağının yanından kim ayrılabilir ki). 4-5 aylık kedileri 5 saate kadar, 6 aylıktan itibaren de mesainiz süresince evde tek bırakabilirsiniz.Evden giderseniz, ona bu süre zarfında yetecek su, mama ve temiz bir kum bırakmanız şart. Bunlar haricinde de çöpünüzü açık bırakmamanızı, kedilerin meraklı halleriyle ev kazalarına çok yatkın olduklarından, olası tehlikeleri önleyecek tedbirler almanız gerektiğini hatırlatayım.48 saati aşan ayrılıkların, kedinizin size olan tavrını değiştirebileceğini de aklınızdan çıkarmayın. Pandemi süresince evdeyken bizi hayata bağlayan dostlarımızı gelecek yıl yalnız bırakacak olursanız dikkate almanızı öneririm.YÜZYILLARDIR SÜREN EZİYET: YOK MU BAŞKA YOLUÜlkemizde çoğu problemin çözümü, “Gözüme görünmesin yeter” anlayışına çıkıyor. 1 Şubat 1936 tarihli Son Posta gazetesinden Ragıp Şevki imzalı haberde, “330 yıl önce İstanbul köpeklerden nasıl temizlendi” başlığıyla, şehirde sokaklardan köpek toplanıp, Eminönü’den sandallarla Anadolu Yakası’na taşınarak “temizlik” yapıldığı anlatılıyor. Haberdeki son cümleye dikkat: “Köpek Osmanlı halkı arasında mübarek sayılmayan, fakat sadakati yüzünden sevilen bir hayvandı.” Yine 1910’da İstanbul sokaklarından toplanan köpekler, Hayırsız Ada’ya bırakılmış, aç susuz geçen günlerinde feryatları anakaradan duyulmuş, hayvanseverler tarifsiz bir vicdan azabı yaşamıştı. Şimdi 21’inci yüzyılın tüm teknolojik nimetlerine sahip bir ülke olsak da sokaktan toplanan ve sonunun ölüm olacağını bildiğimiz şartlara itilen köpekleri görüyor ve kahroluyoruz. Umarım çağın gerekliliklerine uygun şekilde çözümler üretilir, hem köpekleri bir silaha dönüştürerek asıl suçu işleyen insanlıktan çıkmış kişilere gerekli cezalar uygulanır hem de eğer barınak tek çözüm yolu olacaksa, şartları yaşam hakkına uygun olan barınaklar inşa edilir.YENİ YILA İYİ BİR BAŞLANGIÇBu köşe devam ettiği sürece her yılın başında bu çağrıyı yapacağım. Hayatınızı tahmin edemeyeceğiniz güzelliklerle, karşılıksız sevgiyle doldurup, bambaşka bir dünyanın kapısını aralamanız mümkün. Sokaklarda yaşam mücadelesi veren, barınaklarda sahiplenilmeyi bekleyen kediler, köpekler hayatınızı olumlu yönde değiştirmek için sizi bekliyor. Ben olsam bu fırsatı kaçırmazdım. Nitekim kaçırmadım da, yıllardır iki kedimle yaşadıklarımı dünyalara değişmem. Size de tavsiye ederim. İZLEME TAVSİYESİMEĞER KEDİLERİ ONUNLA SEVMİŞİZİngiliz ressam Louis Wain, kedileri insanlar gibi davranırken betimlediği resimleriyle, 20’nci yüzyılda kediler hakkındaki algıları değiştirmişti. Bu sevginin altında emeği olan büyük ressamın  hayat hikâyesiyse trajedilerle dolu. Benedict Cumberbatch’in Louis Wain’i canlandırdığı “Louis Wain’in Renkli Dünyası” filmi, bu ilgi çekici yaşamöyküsünü beyazperdeye taşıdı. İzlemenizi tavsiye ederim. Hem Uğur Vardan da geçen hafta Hürriyet Cumartesi’de tavsiye etmişti.LOUIS WAIN’İN RENKLİ DÜNYASIYönetmen: Will SharpeOyuncular: Benedict Cumberbatch, Claire Foy, Andrea RiseboroughOKUR FOTOSUBİR TABAK DA DASTER’A KOYUNOkurumuz Soner Atikyılmaz, köpeğinin fotoğrafını, “Akıllı dostum Daster” notuyla paylaşmış. Daster fotoğrafta sabırsızlıkla yemeğini bekliyor anlaşılan. Lütfen kendisini kızdırmayın ve yemeğini verin. Başta Daster olmak üzere bu köşede yıl boyunca okurlarımızın kedilerini, köpeklerini paylaştım sizinle. Yeni yılda da fotoğraflarınızı bekliyorum. NOT: Kediniz ya da köpeğinizin fotoğrafını #dunyagüzeli etiketiyle ve Hürriyet’i mention’layarak sosyal medyada paylaşın ya da sdemirel@hurriyet.com.tr adresine mail atın, seçip paylaşalım...
Yazı Tarihi: Ocak 08, 2022 06:29
