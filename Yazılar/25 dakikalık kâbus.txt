Yazı Yazarı: Bayram Aydın
Yazı Başlığı: 25 dakikalık kâbus
Yazı Linki: https://www.hurriyet.com.tr/sporarena/yazarlar/bayram-aydin/25-dakikalik-kabus-40421607
Yazı İçeriği:  Biri ligin lideri, diğeri ise ligin ikinci yarısında muhteşem bir dönüş yaparak zirveyi zorlayan Trabzonspor. Ancak maç başlar başlamaz Beşiktaş’ın baskısı daha 4. dakikada Cenk ile golü getirdi. Trabzonspor’da büyük şok yaşandı ve toparlaması ise yaklaşık 20 dakika sürdü. 25. dakikaya kadar Beşiktaş, farkı üçe çıkartacak pozisyonları da buldu ama son vuruşlarda beceri yoktu.Trabzonspor’a neler oluyor derken 25. dakikada Olcay’ın ısrarlı presi ve Okay’ın nefis golü ile Trabzonspor geri döndü. Hatta 41. dakikada Rodallega kafayı Fabri’nin üstüne vurmasa soyunma odasına Trabzonspor önde bile gidebilirdi. Ancak her ne olursa olsun Trabzonspor’un o 25 dakikalık kâbusu tatlı rüyaya çevirmesi gerçekten de alkışlanacak bir tabloydu. İlk yarıda Trabzonspor’un iki bek oyuncusu hücuma hiç katkı veremedi. Yusuf ve Olcay çok çalıştılar ama o bitirici pasları Rodallega’ya atamadılar.MUHTEŞEM GERİ DÖNÜŞBeşiktaş ikinci yarıya da ilk yarıda olduğu gibi çok istekli başladı. Hem kanatlardan hem de ortadan sürekli geldi ve karşılığını da 56. dakikada Abubakar ile aldı. Beşiktaş ilk yarıda ki 25 dakikalık bölümdeki oyununu ikinci yarıda da sahneye koydu. Trabzonspor ise bu oyunu hiç tepki vermeden seyretti. Ancak fırtına demek ki zamanını bekliyordu. 63 ve 64. dakikalarda üst üste gelen iki gol ile Trabzonspor muhteşem bir geri dönüş yaptı. Talisca, Trabzonspor’un bu şahlanışına izin vermedi. Ve son sözü Atiba söyledi. Hem futbola hem de gole doyduk. Teşekkürler.
Yazı Tarihi: Nisan 09, 2017 01:02
