Yazı Yazarı: Yalçın Bayer
Yazı Başlığı: Süleymaniyede Bayram Sabahı
Yazı Linki: https://www.hurriyet.com.tr/yazarlar/yalcin-bayer/suleymaniyede-bayram-sabahi-42055622
Yazı İçeriği: Şiirde geçen İstanbul’daki “Süleymaniye Camisi” de imparatorluğun en simgesel yapılarından biridir. Klasik Osmanlı mimarisinin en önemli örneklerindendir. Kanuni Sultan Süleyman tarafından Mimar Sinan’a yaptırılmış. 1550’de başlanmış, yedi yılda tamamlanmış. Dört minare, Kanuni Sultan Süleyman’ın İstanbul’un fethinden sonraki dördüncü sultan, on şerefe ise 10. sultan olduğunu simgeliyor.Yahya Kemal, kendisini bir bayram sabahı Süleymaniye Camisi’nde bayram namazını beklerken bulur. ‘Süleymaniye’ kadim bir mekândır, ‘Bayram Sabahı’ da kadim bir zamandır. Kendiyle hesaplaşmaya başlar. Süleymaniye Camisi’ne bu bayram sabahına kadar hiç bu gözle bakmamıştır, farkında olmamıştır kendi değerlerinin. Pişmanlık duyar. “Ulu mabed! Seni ancak bu sabah anlıyorum / Ben de bir varisin olmakla bugün mağrurum / Bir zaman hendeseden abide zannettimdi” der şiirinde. O güne kadar sadece mimari bir yapı olarak düşündüğü Süleymaniye Camisi’nin manevi atmosferini keşfeder. ‘Doludur gönlüm ışıklarla bu bayram sabahı’ diyerek bitirir şiirini.Kuran’da Bakara Suresi’nin 115. Ayeti’nin Abdulbaki Gölpınarlı meali şöyle: ‘Doğu da Allah’ındır, Batı da. Artık nereye dönerseniz dönün, orada Allah’a dönmüş olursunuz. Şüphe yok ki Allah’ın lütfu, rahmeti boldur, o her şeyi bilir.’- Johann Wolfgang von Goethe’nin önemli eserlerinden biri de ‘Batı-Doğu Divanı’dır. Goethe de Divanı’nda şöyle yazıyor.: “Doğu da Allah’ındır (Gottes ist der Orient) / Batı da Allah’ın (Gottes ist der Occident) / Kuzey ve Güney sahası (Nord-und südliches Gelaende) / Sulh içindedir O’nun kudretiyle. (Ruht im Frieden seiner Haende).”Olağanüstü bir dönemden geçiyoruz. COVID-19 salgını milyonlarca insanı sevdiklerinden kopardı. Bir o kadarı sağlık ordusunun müthiş özverisiyle, gayretiyle ölümün kıyısından döndü. Henüz yok olmadı. Her gün kahreden haberler geliyor. Kan, gözyaşı, ölüm durmuyor. Goethe’nin yaklaşık iki yüzyıl önce yazdığı gibi dünyada sulh ortamının en kısa sürede gerçekleşmesi dileğimiz.Gerginlikler, çatışmalar, savaşlar, terör eylemleri bir an önce son bulmalı. Herkesin ortak dileği bu. Bayram günlerinde Yahya Kemal Beyatlı’yı, bu muhteşem şiirini, diğer eserlerini, Süleymaniye Camisi ve Külliyesi’nin öyküsünü, hatta Goethe’nin eserlerini okumanızı tavsiye ederim.(Diyanet İşleri Başkanı Ali Erbaş’ın Ramazan Bayramı namazını Süleymaniye Camisi’nde kıldırdığını, hutbenin bir bölümünü de İngilizce okuduğunu hatırlatmak isterim.)Halit ÇELİKBUDAK-FRANKFURTGÜNÜN SÖZÜ“MAZOT fiyatı aylık yüzde 6.8 düşüş gösterirken son bir yılda yüzde 239.6 oranında arttı. Besi yemi nisan ayında mart ayına göre yüzde 5.6, süt yemi ise yüzde 4.7 oranında arttı. Diğer yandan besi yemi son bir yılda yüzde 133.5 artarken, süt yemi ise yüzde 134.2 oranında yükseldi. Özeti şudur; Türkiye’de ne kadar kazanacağını bilmeyen tek meslek çiftçiliktir.” �TZOB Başkanı Şemsi BAYRAKTARASIRLIK MEŞELER KATLEDİLİYORTRAKYA Platformu Yürütme Kurulu üyesi ve Çorlu Kent Konseyi Çevre Sağlık Çalışma Grubu Başkanı Murat Sevgi, Seymen köyünde, tarihi adı Armasi Çiftliği olan mevkide orman olarak kayıtlı bölgede asırlık meşe ağaçlarının kesilmeye başlanmasının bölgede büyük tepkiye neden olduğunu bildirdi.Etkin bir çevresi olan Sevgi şöyle konuştu: “Bu bölge Istranca ormanlarının güneye doğru uzanan kollarından biridir. 2 milyon kişinin ve beraberindeki canlı yaşamın hayat kaynağıdır. Yaşanan göç, çarpık yapılaşma ve plansız sanayileşme nedeniyle doğal kaynaklarımız her geçen gün zarar görüyor.”TGC’NİN İSTEĞİTGC, 3 Mayıs “Dünya Basın Özgürlüğü Günü” nedeniyle bir açıklama yaptı ve gazeteciliğin cezalandırılmaktan vazgeçilmesini istedi. Açıklamada özetle şöyle denildi: “2022 yılının ilk dört ayının hak ihlal raporları, karanlık bir tabloyu ortaya koysa da engellemelere rağmen evrensel gazetecilik ilkeleri ve onurlarıyla görev yapan tüm meslektaşlarımızın Dünya Basın Özgürlüğü Günü’nü kutluyoruz.İktidar temsilcilerini ve tüm siyasetçileri gazetecilik mesleğini ve haberi suç gören, gazeteciyi hedef gösteren anlayıştan vazgeçmeye, haberin serbest dolaşımını sağlamaya çağırıyoruz.Cezaevindeki gazetecilerin serbest bırakılmasını, gazetecilerin çalışmasının ve örgütlenmesinin önündeki engellerin kaldırılmasını, gazeteciliğin cezalandırılmasından vazgeçilmesini istiyoruz.”MESAJ PANOSUSURİYELİLER Türkiye’de kalsın diye doğudaki derneklere para yağdıran yabancı vakıfların, “Suriyeliler gitsin” diyenlere saldıran kiralık medyayı beslemesi tesadüf mü? Öyleyse bunlar organize işler! Peki devletin kaynakları sığınmacılar için harcanırken, Türk ulusunun günahı ne? Mehmet FARAÇBİRİNCİ Meclis’e bir dönem 1 lira olan giriş ücreti 25 lira yapılmış. Sanki gelmeyin der gibi! Anıtkabir Müzesi de paralı olur mu acaba?�Burak BİRSENBİLİYOR MUSUNUZ?CHP Niğde Milletvekili Ömer Fethi Gürer’in, Altunhisar ilçesinde esnaf Mustafa Aktaş’ın “Geçen yıllarda 3-4 ayda bir kez ikinci el ayakkabı satarken, bugün haftada 30-40 ikinci el ayakkabı satmaya başladığını” söylemesini gündeme getirerek “Vatandaş ya ikinci el ayakkabı alıyor ya da eski ayakkabılarını tamir ettirip yeniden giyiyor. Bayramlarda çocuklara ayakkabı almak gelenekti” diye açıklama yaptığını...ANKARA Mamak Belediyesi’nin ‘EKOKÖY’ projesini hayata geçirerek Gökçeyurt Mahallesi’nde 25 bin metrekarelik alanda meyve ve sebze bahçelerinin yanı sıra lavanta ve gül bahçesi, aromatik ve tıbbi bitkiler, sera, tohum ambarı, fırın, kafeterya, laboratuvar, atölyeler ve satış tezgâhlarını sunduğunu...AKP’li Bülent Turan’ın “2023 bir parti seçimi değil, 2023 bir kader seçimidir” dediğini...
Yazı Tarihi: Mayıs 03, 2022 06:29
