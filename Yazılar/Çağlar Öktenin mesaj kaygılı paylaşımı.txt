Yazı Yazarı: Savaş Özbey
Yazı Başlığı: Çağlar Öktenin mesaj kaygılı paylaşımı
Yazı Linki: https://www.hurriyet.com.tr/yazarlar/savas-ozbey/caglar-oktenin-mesaj-kaygili-paylasimi-42059778
Yazı İçeriği: Yeni eşi Seda Sayan için sosyal medyadan esti gürledi Çağlar Ökten:“Kadın, kadın olacak be” dedi, “Seni sen olduğun için sevecek...”Devam ediyor: “Hem sevgilin, hem arkadaşın, hem annen hem çocuğun olacak...”Arım-balım-peteğim gibisinden devam ediyor paylaşım, sonra da şöyle bitiyor: “Seni çok seviyorum, tamam mı? @sedasayan”Bu paylaşımın iyi yanı şu: Meğer Çağlar Ökten yaşıyormuş. Yani nefes aldığını elbette biliyorduk da... Konuşuyormuş da aynı zamanda.Çünkü bütün bu ani evlilik sürecinde, sanki biraz konu mankeni gibi geride durdu, lafa karışmaması tembihlenmiş çocuk gibi, özenle vitrinden izlemekle yetindi olup biteni.Ne birdenbire ayrıldığı dört yıllık sevgilisiyle ilgili bir şey söyledi, ne nikâhın Prag’da mı, İstanbul’da mı olacağını konuştu. Her türlü açıklamayı hep Seda Sayan’dan duyduk, sabah programlarına falan bağlanıp eleştirileri göğüsleyen hep Kadırgalı oldu.Mesela Oğulcan Engin’in, annesinin bu evliliğiyle ilgili tavrını biliyoruz ama Çağlar Ökten, Oğulcan ile ilgili düşünüyor, orası yasaklı bölge...Bu açıdan bakılınca afili sözlerle çizdiği bu tutkulu âşık portresi, “Bir dakika ya, ben de varım” mesajı olarak geçiyor insana.Yoksa her kadını, bırakın kadını her insanı mutlu edip uçuracak, güzel şeyler söyledikleri.Ama işte bunu sosyal medyadan niye yazarsın: “Seni çok seviyorum, tamam mı? @sedasayan”... Numarası mı yok? Aç telefon kendisine söyle.Bu tür duygular muhatabına değil de sosyal medyada sarf edilince... Sanki Seda Sayan’a değil de bize bir şey söylemeye çalışıyor hissi bırakıyor insanda.� Demospor’un oynadığı ligTam diyecektim ki haftanın kazananı Demet Akalın...Tam diyecektim ki bordo-mavililer falan değil, bu hafta aslında “Demo”spor şampiyon oldu...Tam diyecektim ki Trabzon ve İstanbul’dan dünyaya yayılan muhteşem kutlama görüntülerinin altında...Trabzonspor “kulübü” kadar, Demet Akalın’ın “Kulüp” şarkısının zaferi de yatıyor. Tam diyecektim ki FIFA’nın bile paylaştığı, bütün dünyada viral olan görüntülerin fonunda...Boylu boyunca dokuz sütuna Demet Akalın uzanıyor manşette...Lafı yine ağzımıza tıkadı, hevesimizi kursağımızda bıraktı.“Adamlar beni dünya starı yapacak, şaka mısın?” diye paylaşım yaptı. Buraya kadar tamam, bu başarısının tadını çıkarıyor diyeceksiniz...Ama tutamıyor ki kendini:“Aleyna duymasın, hayal kuruyor ama ben oturduğum yerden FIFA’dayım. Neymiş? Önemli olan don değil, şarkıymış...”Yahu Aleyna’nın ne alakası var konuyla? Don polemiğini niye soktun mevzuya? Kutlamanın DJ’i onu tercih etti diye, beş yıllık şarkıya durduk yere nur yağmış...Kılını kıpırdatmadan, havadan gelen bu güzelliğin sefasını sürsene azıcık.Sonra kendini yarıştıracağın Aleyna mı kaldı? Aynı sıklette misiniz?Sen 50, Aleyna bir sonraki kuşak, 22 yaşında.Yok ama yok, tutamıyor kendini. Vallahi tutamıyor.Demospor’un oynadığı lig de de işte böyle böyle perçinleniyor... Sanki firavun mezarında bulunmuş gibiKendinden yırtık pırtık, eskitilmiş kot modası ilk çıktığında “Oğlum farkını vereydik de yenisini alaydın” diye tepkiler duyardık sağdan soldan, aile eşrafından.Balenciaga’nın ultra eskitilmiş “zombi papuçları”nı görünce o geldi aklıma, kıkırdadım.Arkeolojik kazı sırasında piramitlerde bulunmuş gibi. 100 adet sınırlı üretimmiş. Fiyatı dudak uçuklatıyor: 1850 dolar.Aynı modelin eskitilmemişleri de varmış, onlar 300-400 Euro bandında.Ben olsam onu alır, hem yeni ayakkabı giyerdim hem de sonra pitbull’lara falan parçalatıp, gerekirse birkaç ay da toprağa gömüp aynı görünümü sağlardım...  
Yazı Tarihi: Mayıs 11, 2022 06:29
