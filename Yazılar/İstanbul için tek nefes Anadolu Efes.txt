Yazı Yazarı: Ünal Özüak
Yazı Başlığı: İstanbul için tek nefes Anadolu Efes
Yazı Linki: https://www.hurriyet.com.tr/sporarena/yazarlar/unal-ozuak/istanbul-icin-tek-nefes-anadolu-efes-42051744
Yazı İçeriği: Avrupa basketboluna damga vurduk. Bu salonda büyük bir sinerji yakaladık, hep birlikte başardık, yine başaracağız. Şampiyon biz olacağız! Kaldı 4” dedi Ataman ve maç kazandıran yüksek sayı bandında oynadığında Efes’in tutulmaz olduğu bilinciyle takımını yönetti. Melli ve son maçta talihsizlik yaşayan Delaney sakatlıkları nedeniyle Milano kadrosunda yer alamazken bizde de Simon ve Beaubois yoktu ve Shields’lı son maçı onlara kazandıran kemik 5’leriyle başladılar. Amaçları Anadolu Efes’i koşturmadan yarı saha basketboluna mecbur etmekti. Takımı İstanbul’dan direkt Belgrad’daki Dörtlü Final’e göndermeye kararlı taraftarlar yoğun enerjilerini hissettirirken, tempolu koşup atarak rakibi havaya sokmadan doğru zamanda reaksiyon verdik.ŞAMPİYONLUĞA 3 KALDIHücumu savunmadan başlatıp dışardan atışlarla ve formda Micic’le potaya giderek bulduğumuz sayılar oyun kontrolünü bize getirdi. Tempoyu düşürüp hücumda tıkandığımız fazda Milano oyuna asıldı ama hücum etkinliğiyle kafalarını kaldırmalarına müsaade etmedik ilk yarıda. Hatalar yaparak tutuk kaldığımız ikinci yarı başında sert ve kararlı savunmayla geri adım atmadan konsantrasyonu bozmadı. Micic ve Larkin çemberle barışıp skora katkı vererek maça dokunurlarken, son çeyreğe kadar koparamadık bu karşılaşmayı.Maç sonu rakip her topu kovalayarak ve demirleri dövüyor olmamızdan yararlanarak son 5 dakikada oyuna ortak oldu. Başlayan etkili 5’imizle sahada olduğumuz maç sonunda iki MVP’miz bireysel performanslarını şahlandırıp yolumuzu yarıladılar.
Yazı Tarihi: Nisan 27, 2022 08:47
