Yazı Yazarı: Ahmet Hakan
Yazı Başlığı: Meslektaşlarımız için ideal olmayan bir ölçü
Yazı Linki: https://www.hurriyet.com.tr/yazarlar/ahmet-hakan/meslektaslarimiz-icin-ideal-olmayan-bir-olcu-42058691
Yazı İçeriği: O halde...Bu tür işlerle uğraşanlara asgari bir “ölçü” vermenin tam sırası.*Sevgili meslektaşım.- İster köşe yazarı ol.- İster ekran tartışmacısı ol.- İster kendine gazeteci de.- İster kendine kanaat önderi de.- İster her konuda görüş bildir.- İster her konuda paylaşım yap.Mutlaka ama mutlaka bir ölçüye sahip olmalısın.*Mesela şöyle bir ölçü:- AK Parti Sözcüsü Ömer Çelik’ten daha fazla iktidar yanlısı bir dil kullanma.- CHP Sözcüsü Faik Öztrak’tan daha fazla muhalefet yanlısı bir dil kullanma.*İdeal bir ölçü değildir bu.Ama hiç değilse kurtarır.  KILIÇDAROĞLU BUGÜNLERDE ŞÖYLE MIRILDANIYORDUR - Ekrem, Ekrem... Sen bu işleri leblebi çekirdek mi sandın?*- İşe bak! Benim bir şey yapmama bile gerek kalmadı.*- Karadeniz’in hırçın dalgaları adamı fena çarpar.*- Bugünlerde bir anket manket mi yaptırsam acaba.*- Fazla artistlik yapmayacaksın abi... Ben bunu bilir bunu söylerim.*- “Rabbi yessir”i silindi adamın resmen.*- Neden bir rahatlama hissi kaplıyor her tarafımı acaba.*- Mutluluğumu fazla belli etmemeliyim.*- Benim bin yıl uğraşsam yapamayacağımı Nagehan yaptı.*- Fakat ben yine de Nagehan’dan uzak durmalıyım.*- Rabbim verdikçe veriyor. Aha bakın Ali Koç da saydırıyor.*- Bin yıl elektriksiz kalsam bu kadar ilerleme kaydetmezdim.*- Dur, ben bir çay koyayım.OBJEKTİF BİR BAKIŞLA İMAMOĞLU’NUN HATALARI - Kendisine açılan krediyi sonsuz zannetti. Bu kredinin bir limiti olabileceğini düşünemedi.*- Taraftarlarının sosyal medyadan etkilenen kişiler olduğunu unuttu. Taraftarlarındaki eleştirellik potansiyelini fark edemedi.*- Seçimi kazanarak tabii ki bir hikâye yazmıştı. Ancak İstanbul’a hizmete ağırlık vermeden bu hikâyeyi tamamlayamayacağını anlayamadı.*- Çabuk havaya girdi. İstanbul’a odaklanamadı. “Sen cumhurbaşkanı olacak adamsın, İstanbul neymiş” türü gazlamalara geldi.*- Erdoğan’a özendi. Erdoğan gibi yapmaya çalıştı. Erdoğan üslubu kullanmaya kalkıştı. Özgün bir şahsiyet geliştiremedi.*- Adaylık hırsını fazla belli etti. Topun ayağına gelmesini beklemedi. Adaylık dilekçesi verir gibi Karadeniz gezisine çıktı.*- Taraftarlarının hep savunmada kalmasına neden oldu. Sık sık çok tartışmalı olayların odağında yer aldı.*- Demokratlığında, herkesi kucaklama arzusunda, nezaketinde... Hepsinde bir içselleştirememe sorunu yaşadı.İKİ MİNİK TAVSİYE - BİR: Polisiye dizi izleyeceğinize... Suç belgeselleri izleyin. Aşırı heyecanlı ve baştan sona gerçek.*- İKİ: İlle de AVM diyorsanız... Bari Galataport’a gidin. Daha ferah, daha deniz kenarı ve daha gıcır.SAHNEDEN ÇEKİLİRDİM  BİR empati yapıyorum.*Kendi kendime şunu soruyorum:*“Eğer yıllarca bu iktidarın bakanlığını yapmış olsaydım... Eğer bu iktidar döneminde başbakanlığa kadar gelseydim... Eğer “Tayyip Erdoğan’ın sözcüsü” sıfatını taşımış olsaydım... Ve bir gün iktidarla ters düşmüş olsaydım. Ne yapardım?”*Hiç uzun uzun düşünmeden kendi kendime verdiğim cevap şudur:*“Sahneden çekilirdim abi. Sahneden çekilirdim.”KAFAMI BOZAN ŞEYLER - Büyük umutla başladığım filmin sonunun fos çıkması. (Terliği ekrana fırlatasım gelir.)*- Kedilerin “Oğluşum” falan diye sevilmesi. (Tam bir kedi fanatiği olduğum halde.)- Kendi cehaletlerinin farkında bile olmayıp önüne geleni cehaletle suçlayanlar. (Anında kaçarım.)*- Gündemi yarım yamalak takip edip büyük sonuçlar çıkaranlar. (Sohbeti keserim.)
Yazı Tarihi: Mayıs 09, 2022 06:29
