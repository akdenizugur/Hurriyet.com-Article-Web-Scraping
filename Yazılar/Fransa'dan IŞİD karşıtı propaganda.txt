Yazı Yazarı: Muammer Elveren
Yazı Başlığı: Fransa'dan IŞİD karşıtı propaganda
Yazı Linki: https://www.hurriyet.com.tr/fransa-dan-isid-karsiti-propaganda-36583536
Yazı İçeriği: Fransa bir taraftan Ürdün ve uçak gemisi Charles de Gaulle’den kalkan savaş bombardıman uçaklarıyla IŞİD’e karşı Suriye ve Irak’ta operasyonlarını sürdürürken örgütün yayınladığı terör propagandası videolarına da İçişleri Bakanlığı vasıtasıyla video, afiş ve İnternet sayfası ile karşı propaganda yaparak vatandaşları uyarıyor.TERÖR ÖRGÜTÜNÜN PROPAGANDA VİDEOSUParis saldırılarının ardından Fransa ve Belçika’da teröristleri hedef alan operasyonlarını artıran Fransa’ya karşı IŞİD, 130 kişiyi öldüren saldırganların Suriye’nin Rakka kentinde çekildiği sanılan 17 dakikalık görüntülerini yayınladı. Terör propagandasının yapıldığı profesyonelce hazırlanan videodaki görüntülerde Paris’te baskında ölen teröristlerden 9’u yer aldı. Paris saldırılarını düzenleyen üçü Fransa, dördü Belçika ve ikisi Irak vatandaşı olan teröristler arasında saldırılardan iki gün sonra Saint Denis semtinde yapılan operasyonda öldürülen ekibin lideri Abdelhamid Abaaoud’ta bulunuyor. Videodaki görüntülerde atış talimi yapan ve esir tuttukları kişilerin kafalarını kesen teröristler yer alıyor. Fransa İçişleri Bakanlığı IŞİD’in bu ve buna benzer propaganda videolarına karşı hazırladığı propaganda kampanyasında vatandaşları bilgilendiren, uyaran afiş ve kısa videolarda terör örgütünün gençleri kandırmak için yaydığı yalan İslami söylemleri verirken altlarında da gerçeklere vurgu yapıyor. IŞİD VİDEOLARINA KARŞI PROPAGANDA AFİŞLERİ Ellerinde siyah bayraklarla lüks araçlarda tur atan teröristlerin olduğu afişlerden birinin renkli üst yarısında “IŞİD sana ‘Kâfirlerin olduğu kirli bir dünyada yaşıyorsun ama gerçekler burada” cümlesinin altına afişin siyah beyaz bölümüne öldürülmüş insanların üzerine “Ama aslında orada hile ve dehşet gibi gerçekleri keşfedeceksin” cümlesi yer alıyor. Bir başka afişin üst yarısında “Örgüt diyor ki, kendini bizim tarafta feda edersen adil bir davayı savunmuş olacaksın” cümlesinin altına infazların olduğu siyah beyaz kısımda “Gerçekte ise ‘Cehennemi bu dünyada keşfedecek ve evinden uzakta yalnız başına öleceksin” uyarısı yapılıyor. Bir diğer afişin genç kızlara çağrı yapılan renkli üst kısmında “IŞİD sana diyor ki “Gel bizim kahramanlardan biri ile aile kur” siyah beyaz alt kısmında “İnanma, çocuklarını savaş ve terör ortamında büyütmek zorunda kalacaksın” uyarısı yapılıyor. Örgütün Suriyeli çocuklara yardım çağrısı olan afişin renkli üst tarafında “Bize katıl Suriyeli çocuklara yardımcı ol” çağrısı altında “Ama gerçekte sivillerin öldürülmesine suç ortaklığı yapacaksın” deniyor.TERÖR SALDIRISINA KARŞI NASIL DAVRANILIRFransa İçişleri Bakanlığı bununla da kalmayarak terörist saldırılara karşı nasıl davranılacağını anlatan broşürler bastırarak halka dağıtılmak üzer belediyelere gönderdi. Bu broşürlerde de Terör saldırısından “Nasıl kaçılır, nasıl gizlenilir ve güvenlik birimleri nasıl uyarılır” başlıkları altında “Bir terör saldırısı anında güvenlik birimleri gelinceye kadar yapacaklarınız hayatınızı kurtarabilir” uyarısı yapılarak "Güvenlik güçlerinin uyarılarına mutlaka uyun" notuyla detaylar çizgi resimlerle anlatılıyor. Uyarıların hepsinde 'uyanık ol' denilerek aranması gerekli acil telefon numaraları ile Fransa'nın "Özgürlük, Eşitlik, Kardeşlik" logosunun yanındaki "Daha fazla biligi için ' www.gouvernement.fr/reagir-attaque-terroriste" adlı Fransa Hükümeti "Terör tehdidine karşı hareket" adlı internet sitesine yönlendiriyor. DİNCİLİĞE YÖNELEN YAKININIZI YA DA BİRİNİ NASIL ANLARSINIZ?Fransa hükümeti ayrıca yaşanan terör saldırılarından sonra kamuoyunu uyarmak adına yine “Terörist saldırı karşısında nasıl davranılır” başlıklı “stop-djihadisme.gov.fr” adlı bir internet sayfası açtı. Bu sayfada da özellikle ailelere çeşitli uyarılar yanında aşırı dinciliğe yönelen gençlerin davranış değişikliğini gösteren bir çizgi resim broşürü yayınlayarak "Aşırı dinciliğe yönelen yakınınızı yada etrafınızdaki birini nasıl anlarsınız?" sorusu soruluyor. Bu broşürde, gençlerin dinci cihat tuzağına nasıl düştükleri çizgi desenlerle anlatılıyor ve şu uyarılar yapılıyor " Yavaş yavaş eski arkadaşlarıyla ilişkilerini keserler çünkü onların itikatlı ve dindar olmadığını söylerler. Aile bireylerini reddetmeye başlarlar. Yemek alışkanlıklarını aniden değiştirirler. Okulu ya da profesyonel formasyonlarını terk ederler zira verilen eğitimin bir komplonun parçası olduğunu düşünürler. Müzik dinlemekten vazgeçerler çünkü müziğin üstlendikleri misyonu saptırdığına inanırlar. Dinen yasak görüntüleri görebilecekleri gerekçesiyle televizyon bakmamaya, sinemaya gitmemeye başlarlar. Kadınlı erkekli yapıldığı için sportif faaliyetlere son veririler. Giyim tarzlarını değiştirirler özellikle kızlar vücutlarını kapatan giysileri tercih etmeye başlarlar. İnternette radikal ve aşırı dinci sitelerini tercih ederler" Broşürün alt kısmında ise "Bütün bunların dışında içlerine kapanırlar, konuşmaları asosyalleşir, her türlü otorite biçimini ve toplum içinde yaşamayı ret ederler. Şayet bir şüpheniz, bir sorunuz olursa ücretsiz yeşil hat 0 800 00 56 96 numaralı telefonu arayın" uyarısı yapılıyor. 
Yazı Tarihi: Mart 07, 2017 10:57
