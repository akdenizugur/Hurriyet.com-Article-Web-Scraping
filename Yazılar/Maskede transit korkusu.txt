Yazı Yazarı: Uğur Cebeci
Yazı Başlığı: Maskede transit korkusu
Yazı Linki: https://www.hurriyet.com.tr/yazarlar/ugur-cebeci/maskede-transit-korkusu-42051639
Yazı İçeriği: Dünyanın birçok ülkesinde kontrol programları ile COVID-19 endemik bir hastalık olarak tedavi ediliyor. Bulaş riski aşılamalarda giderek azaldı. Türkiye’de de maske yasakları kademeli olarak kaldırılsa da hâlâ sorun tamamen bitmiş değil. Aşılarını yaptırmamış, ya da üç doz yerine sadece iki doz ile yetinmiş kişiler için bulaş riski çok yüksek. Peki, böyle bir durumda maskeleri tamamen çıkarmak doğru mu? Bu sorunun cevabı ülkelerin sağlık bakanlıklarında, ana sorumluluk yüklenici Dünya Sağlık Örgütü’nde. Geniş bir tartışma içerebilir. Ben daha çok ‘uçakla yolculukta maskeleri kaldırma zamanı geldi mi?’ sorusunun cevabını arıyorum.Amerika Birleşik Devletleri’nde bazı şirketler iç hat uçuşlarında maske zorunluluğunu kaldırdılar. Ama dünya geneline baktığınızda hala havayolları uçuş boyunca maskenin takılmasından yana tavır koyuyorlar. Sonuçta özellikle dış hat uçuşlarında farklı ülkelerden gelen yolcular yan yana oturuyorlar. Bu ülkelerin hepsinde birden COVID-19 riski tamamıyla geçmiş değil. Örneğin Çin’de bir kentte biten salgın başka bir kentte yeniden ortaya çıkıyor. Uzakdoğu ülkeleri uçakta maske konusunda dirençli davranıyorlar. Havayolları pandeminin darbesini en fazla yiyen sektör olduğu için, aceleci davranmıyorlar. Havalimanlarında ise check-in ve boarding kuyruklarında maske şartı bana göre daha bir süre sürmeli.YOLCULARIN SABRI BURAYA KADARElbette yolcuların bütün uçuş boyunca bir maske ile seyahat etmeleri hiç de kolay değil. Ama hala uçakla yolculukta farklı ülkelerden gelen yolcuların yan yana uçuşlarında risk var. Hele hepsinin virüsü taşımadığından emin olmak mümkün değil. Ama bir koltukta yan yana oturduğunuzda maske yoksa ve siz ‘nasıl olsa atlattık’ deyip de çok rahat davranırsanız risk altına giriyorsunuz demektir. Örneğin Türk Hava Yolları ciddi bir transit yolcu taşıyıcı. Yolcuların kimi Afrika ülkelerinden, kimi Uzak Doğu’dan ya da Latin Amerika ülkelerinden geliyor. Diğer yerlerden gelenlerin de test istenen ülkelerden bazılarından alınan test sonuçlarının giderek sahtelerinin artması daha da rahatsız edici. Dünya Sağlık Örgütü pandeminin tamamen geçtiği kanısında değil. Kabin ekipleri için de maskeleri indirmek için henüz çok erken.KORUNMAK SİZİN ELİNİZDEAslında araştırmalar dünyanın bu dertten tam kurtulmasının 2024 yılına kadar süreceği görüşündeler. Peki, o zamana kadar maske ile mi uçmak gerekiyor? Bu sorunun cevabı giderek sorumluluğu kitlelerden fertlere devrediyor. Sürekli maske takılması konusunda Uzak Doğu’nun birçok ülkesinde sorun yok. Onlar her şartta maske takmaya alışmış insanlar. Artık kendinizi korumak tamamen sizin ellerinizde. Eğer kısa süre sonra uçaklardaki maske konusu dünyanın her yanında serbest bırakılırsa yeni bir tehlike ortaya çıkacağı aşikar. Ben kişisel olarak ve yaşımla da ilgili maske takmayı sürdüreceğim. Bugüne kadar ikisi Çin, diğer üçü BioNTech olmak üzere 5 aşı oldum. Pimpirikli bir yolcu da değilim. Ama çevremin temizlendiğini sanmıyorum.Hoş bulmayacaksınız ama uçakta maske konusunda erken karar tehlikesi olduğunu düşünüyorum.DEVLETİN GÖZÜ KOKPİTTE-Sivil Havacılık Genel Müdürlüğü, yaptığı bir yayınla, simülatörlerde ve eğitim uçuşlarında, uçuş okullarında kokpitte kamera olmasını şart koştu. Böylece eğitimlerle ilgili bir anlaşmazlığın ortaya çıkması durumunda kamera kayıtları izlenecek. Özellikle uçuş okullarında bu sayede öğrencilerin performansları ile ilgili ortaya atılabilecek iddialarda kısa sürede bir karara bağlanacak. Ayrıca bu sayede eğitmenlerinde yani öğretmen pilotların da denetlenmesi sağlanacak. Elbette bu karar şu anlama gelmiyor. Normal uçuşlarda kokpitin sürekli gözleneceği gibi bir durum yok. Sadece eğitim programlarını kapsayan kararın hızla uygulanması istendi.THY EKİPLERİNE KAPALI OTOPARK -Uzun süredir kabin memurları, pilotları perişan eden ekip terminali yanındaki otopark yerine kapalı otopark yapılacak. THY Yönetiminin hızla karar verdiği otoparkın inşaatına da yakın zamanda başlanacağı öğrenildi. Çelik konstrüksiyon olarak inşa edilecek otopark ayrıca ekip terminaline bağlanacak. Uçuşa gelen ya da uçuştan dönen pilot ve kabin memurları ya da flying şefler hiç dışarı çıkmadan araçlarına ulaşabilecekler.KUZEYLİ ADI GÜNEYE DÖNDÜ-Rusya’da ortaya çıkan krizden sonra sahibi Türk olan Pegas grubuna bağlı Northwind şirketi birden kuzey yerine Southiwind şirketi oluverdi. Adının başındaki kuzeyi güneye çeviren şirket Antalya’yı merkez ilan etti. Pegas’ın Pegas Fly ve Nordwind adlarını artık kullanmayacağı belirtiliyor.6 adet Airbus 321 uçağı ile Rusya’dan turist taşıyacak şirket ad ve ana üs değişikliği ile ambargolardan da etkilenmeyecek.Şirketin ekiplerini oluşturabilmek için ilanlar vererek kabin memuru aradığı da açıklandı. Ancak henüz şirketin işletme ruhsatı (AOC-Air Operator Certificate) görünmüyor. Elbette bu sertifika olmadan uçması imkansız. Sanırım Sivil Havacılığa başvurular tamamlandı ama henüz sonuçlanmadı. Daha önceleri 12 uçaklık filosuyla 45’ten fazla noktaya sefer yapan şirketin küçüleceği iddiaları da ağır basıyor. İş insanı Ramazan Pınar’ın kurduğu ve Rus pazarında büyük başarı sağlayan şirketin çok çeşitli yerlerde otelleri de var. Güçlü bir tur operatörü olan şirket Pegas Rusya’nın Ukrayna’ya saldırısı sonrası birçok noktaya uçamaz hale gelmişti.BİO YAKITLA UÇUYORUM-Bir terslik olmazsa bugün ilk kez Bio yakıtlı bir uçakla Stokholm’e uçacağım. Sürdürülebilir kaynaklardan elde edilen uçak yakıtı ile ilk kez 2 Şubat 2022 tarihinde İstanbul Havalimanı-Paris Charles De Gaulle Havalimanı arasında gerçekleşen seferde kullanılmasından sonra, Türk Hava Yolları çevreci yakıtı bu sefer 27 Nisan 2022 Çarşamba günü Stockholm uçuşunda kullanıyor. TK 1795 sefer sayılı Airbus A 321 ile icra edilecek uçuş, İstanbul Havalimanı-Stockholm Arlanda Havalimanı arasında yapılacak. Benim yaşayacağım ilk uçuşta uçuş süresinin normal yakıtla yapılan uçuşlarla aynı sürede olacağı, uçuş boyunca hiçbir farklılık yaşanmayacağı açıklandı. Ben de öyle olacağını sanıyorum. Neyse yaşayıp anlayacağım, elbette sonra da yazıp anlatacağım.ÖZÜRGeçtiğimiz haftaki Rus Aeroflot yazısında şirketin adı Aeroflat olarak çıkmıştır. Doğrusu Aeroflot olacaktı. Benim hatamdan kaynaklanan bu yanlış için özür dilerim.
Yazı Tarihi: Nisan 27, 2022 06:29
