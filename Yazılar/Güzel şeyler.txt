Yazı Yazarı: Rauf Tamer
Yazı Başlığı: Güzel şeyler
Yazı Linki: https://www.hurriyet.com.tr/yazarlar/rauf-tamer/guzel-seyler-42058627
Yazı İçeriği: Atatürk ne demiş:- Ben, sporcunun zeki, çevik ve ahlâklı olanını severim. Yani, diğer vasıflar yetmez “ille ahlâklı” olacak.Keşke bu sözü büyük puntolarla yazıp bütün spor tesislerinin girişine assak. (Belki de asmışızdır.)***Bir başka güzelliğe de Başakşehir-Galatasaray maçı başlarken şahit olduk.Kısa bir aradan sonra sahaya dönen değerli hakem Fırat Aydınus’u, her iki kulübün başkanları çiçeklerle karşıladı.Öyle sevindim ki...***Güzel şeyler görmek ne kadar güzelse, bunları konuşmak inanın daha da güzel...Küçücük şeylerle mutlu olabilen rızacı bir karakterimiz vardır ama ne yapalım ki denizlerimizden petrol fışkırsa bile üzülenlerimiz olacak.Felaket tellallarıyla, haysiyet cellatları yıllardır yarışıyorlar.İçimizi kararttılar, yeter.***Eski tüfek bir komünist arkadaşım, aklı başına geldikten yıllar sonra şunu itiraf etmişti bir sohbette:- Bizi öyle şartlandırdılar ki, bir Bulgar güreşçi, Türk güreşçinin sırtını yere yapıştırınca, ayağa fırlayıp çılgın gibi alkışladığımı hatırlarım.***Dün kendisini aradım. Yazının başında anlattığım şu Hatay ve Başakşehir futbol sahalarındaki centilmenlik sahneleri için ne düşündüğünü sordum:Dedi ki:- Seyrederken mutluluktan vallaha ağladım.Bu beni daha da mutlu etti...Sonra oturdum, bu yazıyı yazdım. Vaktinizi aldıysam affola.
Yazı Tarihi: Mayıs 09, 2022 06:29
