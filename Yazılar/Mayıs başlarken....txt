Yazı Yazarı: Rauf Tamer
Yazı Başlığı: Mayıs başlarken...
Yazı Linki: https://www.hurriyet.com.tr/yazarlar/rauf-tamer/mayis-baslarken-42054373
Yazı İçeriği: Enteresan bir aydır Mayıs... Acı ve tatlı anılarla doludur.***Önce 1 Mayıs...1977 kutlamalarında 36 can kaybımız, hâlâ içimizi yakıyor. Aradan 45 yıl geçtiği halde, Taksim Meydanı’ndaki o felaket, hâlâ esrarını muhafaza ediyor.***14 Mayıs’a gelirsek...Demokrasinin başlangıç tarihidir. Geçen gün anlatmıştım... 14 Mayıs 1950... Hakim teminatı altında yapılan ilk genel seçim: Gizli oy, açık sayım.***19 Mayıs 1919...Her şey o gün başladı...Samsun, muhteşem bir zaferin müjdesini peşinen veriyor ve Türk milletine bağımsızlık yolunu açıyordu...19 Mayıs, güneşin doğudan doğduğu ilk gündür.*** 27 Mayıs 1960 ise yüz karası bir takvim yaprağı...Yassıada mahkemelerine kadar uzanan bir hukuk ve demokrasi cinayeti...Kırıntılarına ve varislerine hâlâ rastlayabilirsiniz.***Ve tabii 29 Mayıs 1453...Yeni bir çağ.İstanbul’un fethi.İmamoğlu’yla karıştırmayın...O ikinci Fatih’tir.Bu “iki kararlı lider” ne demişlerdi:- Ya İstanbul beni alacak, ya ben İstanbul’u alacağım........Ne var ki Birinci Fatih İstanbul’u hiç terk etmemişti...İkinci Fatih ise daha 3 yıl dolmadan İstanbul’u terk edip Ankara’ya yerleşmeye hazırlanıyor.Bu olmadı işte.- Yokluğunu hissetmeyiz inşallah.
Yazı Tarihi: Mayıs 01, 2022 06:29
