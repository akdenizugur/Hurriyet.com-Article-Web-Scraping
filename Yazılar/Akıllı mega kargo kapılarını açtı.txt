Yazı Yazarı: Uğur Cebeci
Yazı Başlığı: Akıllı mega kargo kapılarını açtı
Yazı Linki: https://www.hurriyet.com.tr/yazarlar/ugur-cebeci/akilli-mega-kargo-kapilarini-acti-42004713
Yazı İçeriği: İstanbul Havalimanı’ndaki THY Mega Kargo Binası’na adımımı attığımda heyecanım doruğa çıkmıştı. Tam 500 metre uzunluğundaki binanın içinde birkaç dakika içinde kayboldum. Bütün hacimler devasaydı. Koridorlar, odalar, saklama alanları, özel depolar, akıl almaz elektronik kontrol sistemleri alışılmışların dışında bir yapısal özellikteydi. Pek de alışık olmadığımız sistemlerin başında gencecik mühendisler çalışıyordu. Kusursuz bir çalışma için akıllı binanın aklını başına getiriyorlardı. Burası hata kabul etmez bir yerdi. Öyle yanlış uçağa yollanan bir bavul gibi sonuç doğurmazdı. Bir hata milyonlarca dolarlık zarara, ciddi prestij kaybına ve elbette hukuki sorunlara yol açardı. THY Mega Kargo Binası’nın inşaatından sorumlu, insan kaynaklarından sorumlu Genel Müdür Yardımcısı Abdülkerim Çay ve Basın Müşaviri Yahya Üstün’le binayı gezdikçe hayranlığım artmıştı. Türk Havayolları’nın bütün yolcu uçaklarının altındaki kargo ile gelecekler ve Turkish Cargo’nun 24 kargo uçağı ile taşıyacağı ürünlerin ana üssü artık Smartist. Yani Turkish Kargo aslında 371 uçakla hizmet veriyor ve en az 300 destinasyona uçuyor. Ve bir uçuşumda yine yukarıdan o binaya baktım. DÜNYADA 3. SIRADA Uçak yükseldikçe bina küçüleceğine büyüyordu. THY’nin bütün zamanlardaki en büyük yatırımlarından biriydi. THY’nin önceki Yönetim Kurulu ve icra Komitesi Başkanı İlker Aycı, kargo şirketini ayrı bir şirket yapmak istedi. Bunu çok istedi ama o günün şartlarında olmadı. Olsa daha mı iyi olurdu? Olmadığı için bilmiyoruz. Pandemi döneminde THY’nin kargo ve yolcu uçakları dünyanın bir uçundan diğerine bin bir çeşit ürün taşıdılar. Elbette hayatımıza katılan aşılar, test kitleri, hijyen malzemeleri bizim uçaklarımızla da taşındı. Üstelik sadece kargo uçakları ile değil, yolcu uçaklarının altındaki kargo kısımları dışında kabinine de yükleme yapıldı. Ve Turkish Kargo dünya sıralamasında kendi sınıfında 3’üncülüğa kadar çıktı. Turkish Cargo’nun başında, THY’nin Kargodan Sorumlu Genel Müdür Yardımcısı Turhan Özen var. ‘Liyakatli’ bir adam. Kargo konusunu dünyada iyi bilen sayılı isimlerden biri. Diyor ki, “Hava kargo taşımacılığı, inovasyon teknolojisini daha önce hiç olmadığı kadar geniş ve anlamlı uygulamaları bünyesinde ve Delta adlı zekâ robotlarımızı canlıya alarak süreçleri ve görevleri otomatikleştiriyoruz.. Geleceğin teknolojisini kullanıyoruz. Yapay zekâ temelli robotumuz Cargy’yi canlıya alarak global ağımızda yer alan müşterilerimizin kargolarının güncel durumlarını her an sorgulayabiliyoruz. Ayrıca iş süreçlerimizin bir parçası olan Alpha, Bravo, Charlie ve Delta adlı yapay zekâ robotlarımızı canlıya alarak süreçleri ve görevleri otomatikleştiriyoruz. 4 MİLYON TON KAPASİTEBu sistemler operasyon hızını doruk noktasına çıkarıyor. İstanbul Havalimanı’nda tek çatı altında en büyük endüstriyel bina olacak şekilde tasarlanan Smartist, 340 bin metrekarelik alanda yıllık 4 milyon tonluk bir kapasite sunuyor. Artırılmış gerçeklik, Otomatik Depolama Sistemleri, Robotik Süreç Otomasyonu ve İnsansız Kara Araçları gibi akıllı teknolojiler ile donatılan tesis, operasyonel hız ve kalite noktasında Turkish Cargo’nun benzersiz hizmet kalitesini çok daha ileriye taşıyacak. Bu mega tesis aynı zamanda İstanbul’un kıtalara yayılmış konumunun da altını çizecek ve doğu ile batı arasındaki ticaret için mükemmel bir geçiş kapısı olacak. Böylece dünyadaki hava kargo trafiğinin büyük kısmı İstanbul Havalimanı’ndaki yeni hub’a çekilerek, İstanbul’un dünyanın lojistik merkezine dönüşmesi sağlanacak.” Atatürk Havalimanı’ndan bütün üniteleri ile İstanbul Havalimanı’ndaki mega kargo binasına taşınan Turkish Cargo çok kısa sürede belki de liderliğe oynayacak. Tek eksiği bütün zamanların en iyi ana üssünün olmamasıydı. Ne iyi... Şimdi o da oldu.RAKAMLARLA MEGA KARGO BİNASI* Bina boyutları: 503,65 X 123,75 m.* Bina en yüksek kot: 37,05 m. * Bina oturum alanı: 63.831 m2* Bina toplam alanı: 177.671 m2 * Toplam ofis alanı: 43.080 m²* Toplam kargo perasyon alanı: 110.727m²* Toplam dinlenme odası adedi: 18 Adet* Kargo Operasyon 2 katta yapılıyor. Ofis Bloğu 4 katlı.  Ayrıca ara ve asma katlar var.DÜNYA GENELİ HAVALİMANI KARGO KAPASİTELERİ KARŞILAŞTIRMASIHavalimanı                          Kapasite               Toplam AlanHong Kong-Hkg                 5,7 Mton             395.000m²Dubai-Dxb&Dwc               5,1 Mton             341.000, m²Doha-Doh                           3,7 Mton             323.000 m²İstanbul-Ist                         3,4 Mton             177.000,00 m²Londra-Lhr                          1,9 Mton             325.000m²Lüksemburg-Lux              1,3 Mton             80.000m²ÖNEMLİ PROJELERLE BETON KARŞILAŞTIRMASIYavuz Sultan Selim köprüsü 230.000 m³Mega Kargo Binası 210.000  m³NEF Arena Stadyum 190.000  m³MÜTHİŞ TAŞIMATurkish Cargo, Atatürk Havalimanı’ndan, 50 TIR ile 160 sefer yapılarak İstanbul Havalimanı’na taşındı.. TIR’ların Türkiye-Yeni Zelanda arasındaki mesafeye denk gelen yaklaşık 16 bin kilometre yol kat ettiği operasyonda, TGS ve Turkish Cargo’ya ait 80 farklı tipte 4125 ekipman Atatürk Havalimanı’ndan İstanbul Havalimanı’na getirildi.EVE DÖNMEYEN BAŞKANTürk Hava Yolları’nda en üst seviyede görev yapan icra kurulu başkanlarının çoğu görevden alınınca genellikle evlerine dönmüşlerdir. Bazıları farklı iş kollarında ya da şirketlerde yönetim kurulu üyelikleri yapmıştır. Çok uzun zaman sonra ilk defa bir başkan eve dönmedi. İlker Aycı, THY Yönetim Kurulu ve İcra Komitesi Başkanlığı’ndan sonra Hindistan Hava Yolları’nın (Air India) başına geçti. Bu neredeyse THY’de yıllar sonra ilk kez görülen bir durum. Hindistan’ın sanayi devi TATA grubun bünyesinde bulunan Air India için şimdi bütün ümitler İlker Aycı’ya kaldı. Çok daha büyük bir şirket olan THY’yi yıllarca yöneten İlker Aycı, Türkiye Yatırım Destek ve Tanıtım Ajansı (TYDTA) ve Dünya Yatırım Ajansları Birliği (WAIPA) Başkanı olduğu dönemde TATA grubun üst yöneticileri ile tanıştı. Önemli bir yatırımı Türkiye’ye çekmeye uğraştı. Gerçi o yatırım Slovakya’ya kaçmasına rağmen Aycı’nın TATA yönetimi ile kurduğu iyi ilişler şimdi birlikte çalışmaları ile farklı bir mecraya girdi. Aycı’nın uzun yıllar sigortacılık konusundaki deneyimleri de TATA grubu için tercihte önemli rol oynadı. Air India CEO’su olan Aycı’ya yakın gelecekte bu şirketin diğer ortaklıkları da bağlanacak.ESKİ BİR HAVAYOLU Air India aslında 89 yıl önce kurulmuş bir şirket. 1946 yılından bu yana da uluslararası uçuşlar yapıyor. Şu anda 102 modern yolcu uçağı var. Dışarıda ve içeride 90’dan fazla noktaya uçuş yapıyor. Alt şirketi Air India Ekxpress ile birlikte 127 uçaklık bir filonun sahibi. 10 bin civarında çalışanı olan Air India, Hindistan için önemli bir şirket. Genellikle iç hat uçuşları ülkenin birçok noktasına ulaşımı kolaylaştırıyor. Hindistan havacılığının gelecek 20 yılda 2100’den fazla uçağa ihtiyacı var. Tren ve otobüs kazalarının yoğun olduğu ülkede havayolu yolculuğu en güvenli yol olarak biliniyor. Zararda olan şirket için TATA grubunun İlker Aycı’yı seçmesiyle Air India’nın pandemi sonrası hızla zararını kapatacağını, ağır da olsa büyümeye başlayacağı tahmin ediliyor. Havacılıkla ilgili uluslararası yayın yapan gazete ve dergiler Aycı’nın bu göreve getirilmesinin en iyi ve en kestirme tercih olduğunu vurguluyorlar. 
Yazı Tarihi: Şubat 16, 2022 06:29
