Yazı Yazarı: Dinçer Güner
Yazı Başlığı: Nasıl 23 kilo verdim
Yazı Linki: https://www.hurriyet.com.tr/yazarlar/dincer-guner/nasil-23-kilo-verdim-42049171
Yazı İçeriği: Verdiğim danışmanlıklarda en sık duyduğum sorulardan biri de şu: “Ben ne zaman kilo verebilirim, bunun için uygun tarih nedir?” Doğum haritasına bakarak kişiye diyete veya spora ne zaman başlarsa bu konuda istikrar sağlayabileceğini anlatıyorum. Ama benim yaptığım sadece tarih paylaşımı... Profesyonel bir diyetisyenle görüşmelerini de tavsiye ediyorum.Son zamanlarda zayıflamayla ilgili çok fazla kişisel soru da alıyorum. Nedeni epey kilo vermiş olmam. 5 ayda 23 kilo gitti. Birçoğumuz gibi ben de pandemi döneminde evde ekmek ve pizza yaptım, her türlü tatlıya, bilumum karbonhidratlı yiyeceklere ‘düştüm’. Pandemi başlangıcında 86 kiloydum, 105’e kadar çıktım. Ama şu an 82 kiloyum. Bu hafta size nasıl zayıfladığımı ve zayıflarken astrolojiden nasıl destek aldığımı anlatacağım.Ben bir Boğa burcuyum. Üstelik gerçekten çok obur bir Boğa’yım. Yemek yemek benim için bir yaşam amacı. Bu her zaman böyle oldu. Hatta bir zamanlar kendimi, açtığım her paketi sonuna kadar yemek zorunda hissediyordum... Ama insanların sosyal medyadan kilomla ilgili yorumları artınca ve en önemlisi pre-diyabetik olduğum için şapkamı önüne aldım, “Haydi Dinçer, kilo vermeye marş marş” dedim.Dinçer Güner, 5 ayda 105 kilodan 82’ye indi.  - FOTOĞRAF: EMRE YUNUSOĞLUÖnce evde, sonra parktaZayıflama programıma dolunaydan sonra başladım. Dolunaydan sonra Ay küçülmeye başlıyor. Ay, bedenimiz ve bedenimizdeki suyla ilişkili olduğundan, vücudumun da hızla ‘küçülmeye’ başlayacağını biliyordum. Tabii bunda ilerletilmiş (progress) doğum haritamda Ay’ın düzen, sağlık ve beslenmeyle ilişkili Başak burcuna geçişinin de etkisi oldu.Diyet yapmadım. Bir Boğa burcu olarak yemek yemekten vazgeçemeyeceğim için çareyi sporda aradım. Önce evde spor koçu Leslie’nin (Sansone) videolarıyla 10 kilo verdim. Buna her sabah Özgürlük Parkı’ndaki yürüyüşler eklendi, sonra da spor salonunda her gün spor ve zumba yaptım. Haftanın yedi günü, iki saat spor yapıyordum. Büyük bir azim ve inatla başarıya ulaştım! Hedef kiloma inince de sporu üç-dört güne düşürdüm.Ara ara deli gibi yediğim günler oldu elbette ama ertesi gün spora yeniden başladım, “Aman, yedim nasıl olsa” diye koyvermedim. Bu arada diyet yapmadım dedim ama yediğim öğün sayısını azalttığımı da belirteyim. Eskiden üç ana öğünüm ve bir sürü de ara öğünüm vardı. Artık günde iki ana, bir ara öğün yiyorum. Tüm kan değerlerim de şahane bir noktada.Astrolojide dengeli beslenme, sağlıklı ve düzenli bir yaşamı Başak burcu temsil eder. Hem Ay, Başak burcundayken hem de kişisel ve ilerletilmiş haritalarda Ay-Başak dönemleri sağlıklı bir yaşama geçmek için harika zamandır. Ama niyetiniz diyete girmekse her şeyden önce dolunay zamanlarını takip etmenizi, dolunaydan sonra işe başlamanızı öneririm. Öte yandan Venüs-Jüpiter etkileşimlerinin olduğu dönemlerde diyete kalkışmayın. Bu ikili keyif ve hazlarla, tembellikle ve tatlı gıdalarla ilgilidir; bu etkileşim zamanında başlayan diyetin, sporun dikişi zor tutar.Su içse yarayan burçlarAstrolojide yemek ve hazla ilgili iki burç var. Doğum haritalarınızda bu burçlar etkinse yemek yemeye ve hazlara daha düşkün olursunuz. Bunlar Boğa ve Yengeç burçları... Kendi burcunuzda, yükseleninizde veya doğum haritalarınızda kişisel gezegenler bu burçlardaysa, üstelik Venüs’le Jüpiter etkileşimleri de varsa “Su içsem yarıyor” diyebilirsiniz. Ama haritada Oğlak, Kova, Başak varsa hikâye değişir. Oğlak ve Kova, Satürn tarafından yönetiliyor. Satürn astrolojide disiplin, kısıtlanma, kurallar ve görevlerle ilgilidir. O yüzden kişisel haritanızda bu burçlarda gezegenleriniz varsa kilo konusunda nispeten daha şanslısınız. Tabii her zaman doğum haritasının başka konfigürasyonlarını da dikkatle incelemek gerekir.Bu yıl diyete başlamak için uygun tarihler* 14 Haziran: 23 derece Yay burcunda dolunay* 13 Temmuz: 21 derece Oğlak burcunda dolunay* 12 Ağustos: 19 derece Kova burcunda dolunay* 10 Eylül: 17 derece Balık burcunda dolunay* 9 Ekim: 16 derece Koç burcunda dolunay* 8 Aralık: 16 derece İkizler burcunda dolunay 
Yazı Tarihi: Nisan 23, 2022 06:29
