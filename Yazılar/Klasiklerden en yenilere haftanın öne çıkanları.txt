Yazı Yazarı: Elçin Yahşi
Yazı Başlığı: Klasiklerden en yenilere haftanın öne çıkanları
Yazı Linki: https://www.hurriyet.com.tr/yazarlar/elcin-yahsi/klasiklerden-en-yenilere-haftanin-one-cikanlari-41656353
Yazı İçeriği: ESKİ GÜZEL ZAMANLAR...Modası hiç geçmeyen, her izlendiğinde insana ‘eski güzel zamanlar’ nostaljisi yaşatan Yeşilçam klasikleri iki özel liste halinde bu ay boyunca D-Smart’ta. ‘En güzel Kemal Sunal filmleri’ listesinde ‘Atla Gel Şaban’, ‘Kapıcılar Kralı’, ‘Sakar Şakir’, ‘Hanzo’, ‘Şark Bülbülü’, ‘Sahte Kabadayı’, ‘Korkusuz Korkak’, ‘Yedi Bela Hüsnü’, ‘Tarzan Rıfkı’, ‘Davacı’, ‘İbo ile Güllüşah’, ‘Şaşkın Damat’ var. ‘En iyi Yeşilçam filmleri’ listesindeyse ‘Çiçek Abbas’, ‘Züğürt Ağa’, ‘Namuslu’, ‘Şalvar Davası’, ‘Dolap Beygiri’, ‘Selvi Boylum Al Yazmalım’, ‘Arım Balım Peteğim’, ‘Kurbağalar’, ‘Derman’, ‘Adak’, ‘Katırcılar’... (D - Smart)GENÇLERİN KRİZLE SAVAŞI‘Girls’ün Lena Dunham’ının hem yapımcı hem yönetmen olduğu ‘Industry’, HBO ve BBC ortak yapımı. Dunham dizinin haberini verdiği tweet’inde “‘Wolf of Wall Street’le ‘Melrose Place’in karışımını düşünün” demiş. Düşündüm, heyecanlandım doğrusu. 2008 ekonomik krizi sırasında uluslararası finans dünyasına adım atan yeni mezun gençlerin iş ve yaşam mücadeleleri... (10 Kasım’dan itibaren, beIN Connect)KAHRAMANLARIN ÖYKÜSÜİtfaiye istasyonlarındaki acil durum çalışanlarının maruz kaldıkları tehlikeler vücut kameralarına yansıyan görüntülerle ekranda... ‘İtfaiyeciler Görevde’ vardiyalarla sağlık görevlisi olarak da çalışan itfaiye kahramanlarının hikâyesi. Bu kahramanlar Almanya’nın Krefeld, Delmenhorst ve Dortmund şehirlerinden. Bizim itfaiyecilerimizin de hikâyelerini izleyebiliriz belki bir gün. (DMax, her perşembe, 21.55)DOĞAYLA MÜCADELE‘Yabanda 100 Gün’, yerleşik hayattan vazgeçip doğayla mücadele etmeyi seçen insanları izliyor (ve bize de izletiyor). Alaska’nın uçsuz bucaksız bir köşesini ele geçirmek için yola çıkan, evlerini ve tüm varlığını geride bırakan grup üyeleri kış gelmeden kurallarını da koyacakları bir düzen oluşturmak durumunda. Kolonilerini kurmak için 100 günleri var. (Discovery Channel, her çarşamba, 21.55)LANETLİ EV DİZİSİ‘Hausen’, Almanya’dan gelen bir ‘lanetli ev’ dizisi. Annesinin ölümünden sonra 16 yaşındaki Juri, babasıyla birlikte şehrin dışındaki harap bir binaya taşınıyor. Baba, oğluyla yeni hayatlarını düzene koymaya çalışırken bir yandan da bina görevlisi olarak işe başlıyor. Ancak Juli bu binada ters giden bir şeyler olduğunu fark ediyor. (12 Kasım’dan itibaren, beIN Connect)KALDIĞI YERDEN...O kadar uzun süredir ekranda ki, arada kehanetlerinin gerçekleşmesi de çok normal ‘The Simpsons’ın. Yeni, yani 32’nci sezonu, en yeni bölümleriyle ABD’den bir gün sonra bizde de ekrana geliyor. (FX, pazar, 21.00)
Yazı Tarihi: Kasım 07, 2020 06:29
