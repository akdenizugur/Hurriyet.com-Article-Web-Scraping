Yazı Yazarı: Mehmet Arslan
Yazı Başlığı: Bu maç aslında Trabzonda kaybedildi
Yazı Linki: https://www.hurriyet.com.tr/sporarena/yazarlar/mehmet-arslan/bu-mac-aslinda-trabzonda-kaybedildi-41928762
Yazı İçeriği: Bu yenilgi, bahane üretmenin, hayali düşman yaratıp iktidarı koruma peşinde koşmanın, özeleştiriye karşı aldığı en büyük hezimettir. Siz her kayıp sonrası kamera karşısına geçip:· Bizi şampiyon yapmayacaklar...· TFF’de bir yapı var önümüzü kesiyor...· Bu hakemler yenilginin en büyük nedeni... Açıklamalarını yapar, en küçük bir eleştiriyi dahi sizin iktidarınıza yönelik bir tehdit olarak yorumlar ve taraftara bunu satarsanız, futbol takımının duygularını ve özgüvenini yerlebir edersiniz. Ve bu sonu kendi ellerinizle hazırlamış olursunuz. VITOR PEREiRA KONUŞMALIYDIFenerbahçe için aslında Konya maçı da, Alanya maçı da Trabzonspor yenilgisinden sonra zaten kaybedilmişti. Nasıl mı? Anlatayım... Jose Mourinho, Real Madrid’in başındayken 5-0 kaybedilen bir Barcelona maçı sonrası ne hissettiğini soranlara şöyle yanıt veriyordu:· “Hemen yarın bir maç olsun istiyorum. Bu yenilgiyi unutmak için.” Fenerbahçe böyle bir duygudan, böyle bir sorumluluktan kaçtı. Böyle bir özeleştiri becerisi gösteremedi. Bir yenilgi sonrası futbolcularına seslenmesi gereken Pereira’ydı. Onlar takım halinde yalnız kalmalı ve çıkış yolunu birlikte bulmalılardı. Oysa tam tersi oldu.BAHANE HAZIR NASIL OLSA!· Fenerbahçe taraftarı, futbolcusu ve teknik adamı bir söyleme inandı. “Bizi şampiyon yapmazlar” söylemine. Bu söylem takımda bulunan her bir bireyin sorumluluğunu ortadan kaldırdı.Bahane hazırdı nasılsa. Oysa yapılması gereken özeleştiriydi. Sakinleşmeye çalışmak, duyguları kontrol altına almaktı. Ama bunun yerine ortalığın karışması tercih edildi. Sosyal medyada oluşan tepkilere göre pozisyon alındı.BU KADRO VE TEKNiK ADAM ŞAMPiYONLUK iÇiN YETERLi AMA...· Fenerbahçe’nin kadrosunun da, teknik adam seçiminin de bu ligi şampiyon bitirmek için yeterli olduğunu düşünüyorum. Ne bir hakem hatasının, ne de herhangi bir yapının da bunun önüne geçebileceğine inanmıyorum. Ama Sayın Ali Koç’un söyleminden sonra acaba futbolcuları inanıyor mu? Sorun bu? Yoksa bakmayın siz aradaki 8 puan farkına. Fenerbahçe o nu da kapatır. Yeter ki, hayali düşmanlar yaratmasınlar.MESUT ÖZiL NEREDE?Sözü şimdi Mesut Özil’e getireceğim. Büyük umutlar bağlanan dünya markasına...Bu tür krizleri defalarca yaşamış, takımın en tecrübeli oyuncusu Mesut. Peki niye Konya maçına gelmedi, ya da getirilmedi? Sakat mı? Bilmiyorum. Çünkü Fenerbahçe’den sağlıklı bilgi almak mümkün değildi.Kulübün iletişimcileri, sadece başkan ve yönetim ile sağlıklı iletişim kuruyorlar. Haa... Bir de sosyal medya tepkilerine göre...Allah aşkına söyler misiniz, böyle bir kriz anında Mesut Özil gibi bir oyuncu sorumluluk almıyorsa, liderlik yapamıyorsa neden Fenerbahçe’de.. Sorun Mesut Özil’de mi? Yoksa teknik adamda mı? Bilmiyoruz. Biri bu konuda yorum yaparsa “Fenerbahçe düşmanı” oluyor.KONYA’NIN GALiBiYETi SÜRPRiZ DEĞiL· Konyaspor bu ligin en kaliteli ekiplerinden biri. Puan tablosu da bunu gösteriyor. Yani yenilgi Fenerbahçe açısından (hele hele o yapılan hatalardan sonra) hiç de sürpriz değil. Burada puan kaybedecek çok takım olacak. Ama inanın Fenerbahçe gibi kendi ayağına sıkarak kaybetmeyecekler.ÇOK GÜZELDi...· Altay’ın sakatlanmasından sonra Berke’nin oyuna girişini izlediniz mi? Arkasından sarılıp formasından öptü Berke.Samimiyetin, sevginin, hem de acımasız bir forma kapma rekabetinin yaşandığı futbol gibi bir oyunda. Çok güzeldi.iTiRAF...· Dakika 11. Fenerbahçe 2-0 geride. Dakika 41... 3 oyuncu birden değiştiriyor Pereira.Belli ki Portekizli hoca da bu krizde. Bu hamle “Ben yanlış 11 kurdum”’un açık itirafı. Üstelik ilk yarının bitimine 3 dakika kala. Devre arasını bile beklemeden...SON SÖZ...· Biliyorum bu bir maç eleştirisi olmadı.Ama dedim ya, Fenerbahçe’nin sorunu da zaten saha içinde değildi.Sayın Ali Koç ve yönetimi, bu yanlışlarından arınsın, bu takım şampiyon olur. Benim inancım bu. Fenerbahçe’nin rakibi ne yazık ki Fenerbahçe.
Yazı Tarihi: Ekim 31, 2021 06:29
