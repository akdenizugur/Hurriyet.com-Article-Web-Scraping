Yazı Yazarı: Sibel Arna
Yazı Başlığı: Bensu Soral damgayı niye vurdu, nasıl vurdu 
Yazı Linki: https://www.hurriyet.com.tr/yazarlar/sibel-arna/en-iyi-finali-kim-yapti-40501239
Yazı İçeriği: Bensu Soral damgayı niye vurdu, nasıl vurdu?Gazetelerde “Gala gecesine Bensu Soral damga vurdu” başlıklı haberler okuduk. Gerçekten de vurdu. Vurdu ama niye vurdu, nasıl vurdu, izniniz olursa ben onu yazmak istiyorum. Bensu Soral geceye, dizideki karakteri Melek’ten çok farklı bir stille katılmadı. Mesela iki parça, belini açıkta bırakan bir kıyafet tercih ederek kesinlikle Melek’e selam veriyordu. (İzleyenler hatırlayacaktır, bir avukatı canlandıran Melek’i göbeği kapalı halde çok az gördük) Daha doğru bir renk tercih edilemezdi. Dizide öldürülen ve gerçekten melek olan Bensu Soral beyazlar içindeydi. Makyajı doğal ama çarpıcıydı. Topuzu öyle evde kendi iki dakikada kıvırmış gibiydi ki hiç gözümüze batmadı. Kıyafetinin kod adı “Tuvana Büyükçınar yine döktürmüş” asıl adı yani markası ise Tuvanam. Beğenenler için iki farklı fiyat opsiyonu var. Eğer etekler şifon olsun derseniz 6900 TL, ipek-şifon olsun derseniz ise 8900 TL. “Gasteci kız”, kırmızılı kadın olduDizinin polis muhabiri, sevgilisi Mert yani Umut’un deyimiyle “Gasteci Kız Eylem”in gala gecesinde dizideki stilinin biraz dışına çıktığını söylemeliyim. Daha cesur, seksi bir kadın vardı karşımızda. Belki de Damla Colbay biraz olsun asıl karakterini ortaya koymak istemişti. Ben bir tek rengiyle iddialı, tasarımı ile sade elbisesini çok beğendim. Elbise, Esra Gürses markasına ait. Gala gecesi için özel dikilmiş. Fiyatı 1500 TL.Terzinin kendi söküğünü dikebildiğinin kanıtıFotoğrafı görenler “Tamam soldaki Aras Bulut İynemli, sağdaki de Çağatay Ulusoy, peki ortadaki kim?” diyebilir. Haklısınız, sektöre uzak olanlar İlknur Şeref’i tanımayacaktır. Efendim, kendisi stil danışmanı ve “İçerde”nin ilk bölümünden finale kadar Çağatay Ulusoy’u o giydirdi. Gala gecesinde ise herkese “terzi kendi söküğünü dikebilir” dedirtti. Elbisesine bayıldım. Markası Tuvanam. Fiyatı 13500 TL. Bu arada Çağatay Ulusoy gala için önceden satın aldığı bir smokin giydi. Aras Bulut İynemli’nin smokini ise Hugo Boss. Yaklaşık 2500 TL.  Demet’in takılarına taktıkNo: 309 dizisinin başrol oyuncusu Demet Özdemir hakkında en çok sorulan soru, takıları. Küpesi nereden, kolyesi nereden diye merak edeni çok var. Ben de en beğendiğim iki takının markasını yazmak istedim. Birincisi mavili bomber ceketi ile birlikte taktığı saçaklı rose gold küpeleri. Markası Selin Ecer, fiyatı 150 TL. Gelelim kolyesine, daha doğrusu kolyelerine. Markanın adı Devon Diamond. İsminden de anlaşılacağı gibi pırlantalı ve değerli kolyeler bunlar. İkisi de melekli. Uzun olanın adı Abundia Başmeleği. Kolyenin üzeninde 10’dan fazla melek olmasına rağmen onların hepsi bir melek olarak kabul ediliyor ve takana şans, bolluk ve bereket getirdiği iddia ediliyor. Fiyatı 3250 TL. Kısa olan ve tek olan melek ise Shanti Meleği yani Huzur Meleği. Siyah pırlantalı kolyenin fiyatı 2650 TL.  Süreyya’nın geyikli çantası Sade kombinleri tek bir aksesuvarla patlatan stil danışmanlarını çok seviyorum. “İstanbullu Gelin”de Aslı Enver’in yani Süreyya’nın geyikli çantasını görünce bu yorumu yaptım. Karakterin üzerinde mavi bir denim, sade bir trençkot, ayağında ise Adidas ayakkabılar vardı. Çantası farklıydı ve dikkat çekiyordu. Çok beğendim. Markası Hoop the Bag. Fiyatı 325 TL. Tulum farkıBence tulum sıcak yaz günlerinin en rahat iş kıyafeti. Bir tek tuvalet mesaisi uzun sürüyor ama hanımlar için bu hiç önemli değil. Önemli olan güzellik. Bu yüzden tulum bu yaz her yerde, her markada. Geçen hafta “Adı Efsane”yi izlerken Rojda Demirer’in üzerindeki siyah tulum dikkatimi çekti. Boynundaki kolyeye benzeyen aksesuvarı çok sevdim. Markası CYA, fiyatı 460 TL. Çanta ise tasarımcı Tuba Ergin’in tasarladığı Tu Bag markasına ait. Fiyatı 750 TL.  
Yazı Tarihi: Haziran 26, 2017 12:41
