Yazı Yazarı: Elçin Yahşi
Yazı Başlığı: Yeni hafta için çeşit çeşit öneri
Yazı Linki: https://www.hurriyet.com.tr/yazarlar/elcin-yahsi/yeni-hafta-icin-cesit-cesit-oneri-41632304
Yazı İçeriği: Pazar maratonu: Askerlikten sonra hayata tutunamayan ama hemen anlaşılmasa da aslında çok becerikli bir dedektif Dex Parios. Çizgi roman ‘Stumptown’ uyarlamasından beş bölüm birden. (Foxcrime, pazar, 14.30’dan itibaren)Yeni dizi 1: ‘neXt’ yapay zekâ konusunda gelinen son noktaya ve teknolojinin hayatımızı nasıl ele geçirdiğini anlatan bir hikâyeye odaklanıyor. (FX, perşembe, 21.30)Yeni dizi 2: ‘The Good Lord Bird’de 19’uncu yüzyılda köleliği kaldırmak için mücadele eden John Brown’ın (Ethan Hawke) yaşadıklarını izleyeceğiz. Kadroda Ethan Hawke ve Uma Thurman’ın kızları Maya Hawke da var. (beIN Connect)Yeni bir festival filmi: ‘Gizli Bir Yaşam’ / ‘A Hidden Life’. Konu; 2. Dünya Savaşı sırasında Nazi ideolojisi Avusturya’da hızla benimsenirken Hitler’e bağlılığı reddeden vicdani retçi Franz Jagerstatter’in vatana ihanet suçuyla idama mahkûm edilmesi. (MovieSmart Premium, cumartesi, 20.00)Her zaman ele geçmez bu fırsat: ‘Batman’in 1966 tarihli orijinali! Gotham City’nin dört kötüsü Penguen, Joker, Riddler ve Kedi Kadın güçlerini birleştirir. Ancak karşılarında Batman ve Robin vardır. (MovieSmart Action, pazar 20.45)‘Çekirdek etkili’ programlardan: ‘Federico’nun Güzellik Salonu’nda İtalyan kuaför Federico Lauri’nin sınırsız hayal gücüyle ortaya koyduğu, birbirinden çılgın ve yaratıcı saç modelleri bakalım bizdeki ‘Kuaförüm Sensin’in fantastik modellerinden öteye geçmeyi başarabilecek mi? (TLC, hafta içi her gün, 18.15)Beslenme saati: Pratik ve lezzetli hem de her bütçeye uygun tariflerle günün yemeği. ‘Öykü Gürman ile Günün Yemeği’nde konuklar da olacak. Dizilerdeki performansını bekliyoruz kendisinden. (Show, hafta içi her gün, 11.30)Beslenememe saati: 2050’de dünya nüfusunun 9.5 milyar kişiye ulaşacağı ve yemek ihtiyacının günümüze kıyasla  yüzde 70 artacağı öngörülüyor. ‘Gıdanın Geleceği’ de bu sorunu ele alıyor.  (24Kitchen, salı, 23.00)Bu bir kültürel hizmet: SALT’ın Perşembe Sineması’nın ‘Evde’ gösterimlerinin dördüncü filmi ‘Underground Fragrance’ 15 Ekim 19.00’dan 18 Ekim 23.59’a kadar saltonline.org’da çevrimiçi olarak izlenebilir. Film, Pekin’de sığınaklarda yaşarken bir yandan yeni kurulan sitelerden daire almak için para biriktiren insanları konu alıyor.Komik sohbetler: ‘Alt Tarafı Bi’ Talk Show’da komedyen Kaan Sekban’ın konuğuyla sohbetine Emir Ersoy ve orkestrası da eşlik ediyor. (beIN Series Comedy, cumartesi ve pazar, 23.00, ayrıca beIN Connect’te)Lezzetli sohbetler: ‘Kürşat Başar’la’ programında üç konuk bir sofra başında gazeteci-yazarla bir araya gelecek ve sohbet edecek. (beIN Gurme, cuma, 21.15 ve beIN Connect’de)
Yazı Tarihi: Ekim 10, 2020 06:29
