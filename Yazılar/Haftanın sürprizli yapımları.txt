Yazı Yazarı: Elçin Yahşi
Yazı Başlığı: Haftanın sürprizli yapımları
Yazı Linki: https://www.hurriyet.com.tr/yazarlar/elcin-yahsi/haftanin-surprizli-yapimlari-41582269
Yazı İçeriği: ORMANDA GEÇEN ‘WESTERN’National Geographic tümüyle kurmaca yapımı ‘Barkskins / Koloni’; Oscar, Altın Küre ve BAFTA ödüllerini kazanan ‘Brokeback Mountain’ hikâyesinin yazarı, Pulitzer ödüllü Annie Proulx’un en çok satan romanından uyarlama...Toplumdan dışlanmış, hayalperest bir grubun Yeni Dünya olarak adlandırılan acımasız topraklardaki entrikalı ilişkilerini anlatan ‘Koloni’ iki göçmenin hikâyesi etrafında gelişiyor.Peki National Geographic neden böyle bir romanı uyarlamayı seçti? Çünkü ‘Koloni’ toprak sahibi olmak için feodal bir sistemde oduncu olarak çalışan göçmenler üzerinden dünyanın ağaçsızlandırılmasına dikkat çekiyor. Romana ve dizinin orijinaline adını veren ‘barkskins’, o ormanları yok eden, o ağaçları kesenler...Oscar ödüllü Marcia Gay Harden ve ‘Harry Potter’ serilerinden tanıyacağınız David Thewlis’in yer aldığı dizi, bir tür ‘western’ aslında... (National Geographic, pazar, 21.00)BİLDİĞİMİZ DİZİLERE HİÇ BENZEMİYORbeIN Originals’ın, yani Digiturk platformu beIN Connect’in ilk yerli dizisi ‘Aile Şirketi’ her biri ortalama 20 dakikadan oluşan üç bölümüyle platformda yerini aldı.Zıt karakterlere sahip iki kardeşin aynı ofiste çalışmak zorunda kalmasıyla gelişen eğlenceli olayların konu edildiği dizinin kadrosunda ‘Kardeş Payı’ndan Emrah Kaman, ‘Tek Yürek’ten Eslem Akar ve son dönem dizi ve filmlerimizin olmazsa olmazı Müfit Kayacan var. ‘Yeni nesil dizi’ olarak sunuluyor, gerçekten de dizi olarak bildiğimiz hiçbir şeye benzemiyor ‘Aile Şirketi’. Bana daha çok amatör tiyatro oyunu gibi geldi. Siz de bakın bakalım nasıl bulacaksınız? En çok merak ettiğim daha sonra başka bir kanalda yayınlanmakla birlikte, platformun ilk dizisi olarak yurtdışında lanse edilen ‘Babil’den buraya nasıl gelindiği...�(beIN Connect)Her perşembe ikişer yeni bölüm eklenecek, ilk sezon 13 bölümde bitecek. BU SAHİLDE, O SAHİLDE, ARIYORUM ŞU SAHİLDEBayram tatilinde sahilleri hıncahınç doldurmayanlar için özellikle öneriyorum: ‘Kumsal Evi Avcıları’! Oturduğunuz yerde, tatile gitmişsiniz gibi kafa dağıttıracak bir program. En büyük hayali güzel bir kumsal evinde yaşamak olan insanların hayallerini yerine getiren bu avcılar, ekran başındaki bizlere de çok güzel vakit geçirtiyor. Bence hoşça vakit geçirtirken bilgiyi de kutsayan bir program. Düşünün, para diye bir mesele yok, neyse parası vereceksiniz ama nereden bulacaksınız şahane manzaralı bir kumsal evini? Tek çözüm, bir bilene başvurmak. Neyse, muradına erenleri izleyip kerevetine çıkmak için ideal...(TLC, hafta içi her akşam 19.35)
Yazı Tarihi: Ağustos 08, 2020 06:29
