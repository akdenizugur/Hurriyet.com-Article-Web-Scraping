Yazı Yazarı: Deniz Sipahi
Yazı Başlığı: Kıbrıs cazibe merkezi oluyor
Yazı Linki: https://www.hurriyet.com.tr/yazarlar/deniz-sipahi/kibris-cazibe-merkezi-oluyor-42053985
Yazı İçeriği: Kıbrıs yükselen yıldızlardan biri...Yabancıların ilgisi hayli fazla, Türkler de son yıllarda önemli yatırımlar yaptı.Ben adaya birçok kez gittim ve her seferinde büyüyen bir Kıbrıs görüyorum.Kıbrıs ekonomisinin güçlenmesi adına bu girişimler elbette çok önemli...Adanın en büyük gelir kaynağı turizm ve gayrimenkul...O yüzden bu iki sektörde hata yapmadan, planlı bir büyümeye gidilmesi gerekir.Şu an için her şey yolunda gözüküyor.Girne de, Lefkoşa da büyüyor. Çünkü talep giderek artıyor.Ev alan yabancılar kalış sürelerini uzatıyorlar.Yatırım için ev almış olanlar da geri dönüşlerden oldukça memnunlar...Bence Kıbrıs birçok konuda yeni fırsatlar sunuyor.Tabii projeler ve nüfus arttıkça bazı altyapı sorunları da birikmeye başlıyor.Örneğin bizim şehirlere göre daha sakin gözüken trafik Kıbrıs’ta da artmış; yeni alternatif yollara ihtiyaç gözüküyor.Pandemi döneminde gayrimenkul adayı kurtaran sektör olmuş.Türkiye İş Bankası KKTC Ülke Müdürü Serhan Akşahin ile Anadolu Sigorta Kuzey Kıbrıs Şube Müdürü Zafer Dalka’yı zirvede dinledim.Kredi rakamları ve giderek artan talep de bu ilgiyi gösteriyor.Türk bankalarından kredi kullanan yabancı sayısında da belirgin bir artış gözlemlenmiş.Özetle;Ege’nin, Akdeniz’in aurası Kıbrıs’ta vardı. Üç çeşit tapu varHER gittiğimde Kıbrıs’taki tapu meselesini bana anlatırlar. Ve ben de bir sonraki gidişime kadar yine unuturum. Hazır uzmanları, bilirkişileri bulmuşken bütün merak ettiklerimi sordum.Kıbrıs’ta üç çeşit tapu var.Kuzey Kıbrıs’ta tapuya koçan deniliyor. Bunlar Türk koçanı, eşdeğer koçan ve tahsis koçan... Türk koçanı, 1974 yılından önce sahip olunan gayrimenkulün bir Türk’e ait olduğu anlamına geliyor. Eşdeğer koçan, 1974 yılında Güney Kıbrıs’taki gayrimenkullerinden ayrılıp Kuzey Kıbrıs’a taşınan Kıbrıslı Türklere, malları karşılığında verilen gayrimenkullerin tapu türü. Tahsis koçan ise 1974 yılından sonra devletin Kıbrıs Türkleri’ne tahsis ettiği koçan...Türk koçanı ve eşdeğer koçanda yüzde 80’e kadar, tahsis koçanda da yüzde 65 oranında kredi kullanabiliyorsunuz.Gastronomiyi de unutmayınAKLINIZDA bulunsun...Kıbrıs’ta bir restorana gittiğinizde Güney Amerika’daki gibi sıralı yemekler geliyor.Ve en başta ne ödeyeceğinizi biliyorsunuz.Et mi, balık mı tercih ettiğinizi söylüyorsunuz; sonrasını şefe bırakıyorsunuz.Önce minik mezeler geliyor, sonra tercihinize göre et veya balık ürünleri...Benim gibi yediğine içtiğine dikkat edenler için Kıbrıs’ta durum biraz zor. Ben de zirve sonrası daha fazla yürüyerek yediklerimi eritmeye çalıştım.Genellikle adalarda balık ağırlıklı bir menü bekleniyor. Oysa Kıbrıs’ta et daha öne çıkmış durumda...Yediklerimin hepsi çok lezzetli ve özgündü.Kıbrıs gastronomisiyle de öne çıkabilir.Bu sene ne soğuktuKıbrıs için bileBU yıl epey toplantılar, zirveler, buluşmalar yaptık.Önce Gaziantep’teydik.Dediler ki;“Gaziantep’in en soğuk kışı oldu.”Sonra Antalya’ya gittik.Dediler ki;“Antalya böyle soğuk görmedi...”Tamam dedik...Sonra Kıbrıs’a gittik, hem de nisanın sonlarına doğru...Baktık; Kıbrıs da soğuk...Biz tam dönerken, hava da değişti.Bir anda yaz gibi oldu.Ve tabii ki aklımız Kıbrıs’ta kaldı.Eğitime ağırlık vermelilerKIBRIS’ta eğitim de öne çıkıyor. Birçok üniversite ve kolej var.Ama ben Kıbrıslıların yerinde olsam üniversite sayısını da, kolej sayısını da, dil kurslarını da artırırdım.Örneğin Malta eğitime ağırlık vererek çok başarılı oldu.Özellikle dil eğitiminde, yaz kamplarında Malta büyük ilgi görüyor.Kıbrıs’ın önü açık, doğru bir planlamayla çok daha farklı olabilir.Cafer Gürcafer haklıKIBRIS Türk İnşaat Müteahhitleri Birliği Başkanı Cafer Gürcafer ile uzun sohbet ettik. Önce “Bilimsel çalışmalar ışığında planlama yapmalıyız” dedi. Sonra “Hukukun üstünlüğü olmalı. Koyulacak kurallara saygı göstermek, plana harfiyen uymak gerekir” dedi.Katılıyorum.Bir yere ilgi arttığı zaman burayı koruyacak iyi bir plan ve hukuk düzenidir.Cafer Gürcafer haklı...
Yazı Tarihi: Nisan 30, 2022 06:29
