Yazı Yazarı: Ömür Gedik
Yazı Başlığı: Met Galadaki favorilerim
Yazı Linki: https://www.hurriyet.com.tr/yazarlar/omur-gedik/met-galadaki-favorilerim-42056296
Yazı İçeriği: Herkes özene bezene, biraz da delire delire hazırlanmış.Stil olmak bir yana dursun, komik duruma düşenler de vardı aslında.İlginç olacağız, ilgi çekeceğiz diye tuhaflaşanlara gülmedim değil.Ama bayıldıklarım da yok değildi.Favorim, ceketini çıkarınca makyajlı bedeniyle kalan Cara Delevingne oldu.Zaten pek severim kendisini, yine depreşti hayranlığım.Kıyafet tercihiyle çok konuşulan bir başka isim de Kate Moss’un 19 yaşındaki kızı Lila Moss’tu.Met Gala’da transparan giyince vücuduna takılı diyabet monitörü ve pompası da görünmüş oldu. Tip 1 diyabet hastası olan genç modelin kıyafeti bu haliyle farklı yorumlara yol açtı.Bir grup “Biz vücuduna yapışık diyabet monitörünü görmek zorunda mıyız, transparan giymeseydi” demeye getirdi olayı.Bence dertleri monitör değil de çıplaklıkla zaten ama neyse uzatmayayım.Diğer bir grup ise tam tersine “Bu hastalık saklanacak ya da utanılacak bir şey değil, hatta diğer hastalara da umut ve cesaret veriyor” şeklinde değerlendirdi Lila’nın seçimini.Ben ikinci gruba dahilim.Hasta olmak ayıp mı!Ayrıca bırakın transparan kıyafetlere takılmayı.Monitörleri, hastalıkları falan da bahane etmeye gerek yok.Hem Cara Delevingne hem de Lila Moss çok güzel görünüyorlardı Met Gala’da.Avatar geliyorDisney önümüzdeki dönemde vizyona girecek olan sinema filmlerini duyurdu.Buna göre başlangıç yarın yani 6 Mayıs’ta “Doctor Strange in the Multiverse of Madness” ile olacak.Merakla beklenen “The Marvels”ın vizyon tarihi 28 Temmuz 2023 olarak açıklandı.Marvel hayranlarını ilgilendiren bu haberlerin dışında iki tane de “Avatar” haberi geldi Las Vegas’ta yapılan toplantıdan.“Avatar: The Way of Water”, serinin 16 Aralık’ta vizyona girecek ikinci filmi. 2009 model “Avatar”ın yenilenmiş halini ise kasım ayında yeniden izleyebileceğiz.Yeni fragmanBu ara nefesleri tutma sebebimiz, yakında prömiyer yapacak olan “Erşan Kuneri”.Cem Yılmaz her yeni fragman yayınladığında biraz daha keyifleniyor ve tabii diğer yanda da sabırsızlanıyoruz.13 Mayıs’a ne kaldı demeyin, bir türlü gelmiyor.Erotik sinemanın ünlü yapımcısı Erşan Kuneri “Seyirciyle seks yapmak değil, aşk yaşamak istiyorum” diyor.O aşka hazırız, bekliyoruz.Unutulmaz bir dizi repliği“Oynamazsan, kaybetmezsin.” (Sopranos)
Yazı Tarihi: Mayıs 05, 2022 06:29
