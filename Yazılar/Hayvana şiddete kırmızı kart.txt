Yazı Yazarı: Serhat Demirel
Yazı Başlığı: Hayvana şiddete kırmızı kart
Yazı Linki: https://www.hurriyet.com.tr/yazarlar/serhat-demirel/hayvana-siddete-kirmizi-kart-42002261
Yazı İçeriği: West Ham United’ın savunma oyuncusu Kurt Zouma, söz konusu videoda kedisine tekme ve tokat atmıştı. Videoyla beraber gelen tepkiler sadece sosyal medyadaki gürültü olarak kalmadı beraberinde çok sayıda yaptırım getirdi.Öncelikle, bu olayın ardından oynanan Watford mücadelesinde sahaya çıkan Fransız oyuncu, ayağına her top geldiğinde kendi taraftarlarınca ıslıklandı ve yuhalandı. Teknik direktör David Moyes, özeleştiri verdi ve “Ben de hayvanseverim” demek zorunda kaldı. Bununla bitmedi tabii.Kraliyete bağlı hayvanları koruma derneği RSCPA, oyuncunun elinden kedileri aldı ve kamuoyuna hayvanların sağlık taramasından geçirilip iyi bakılacağına dair açıklama yaptı. Sürecin yakından takipçisi olacaklarını da eklediler.Bütün bu süreçte Fransız oyuncunun özür üstüne özür dilediğini de ekleyeyim.Kurt ZoumaSPONSORLAR GERİ ÇEKİLDİArdından iş sponsorlara uzandı. Adidas futbolcuyla kişisel olarak sponsorluğu durdurdu. West Ham’ın sponsorları hareketi kınarken, sağlık sponsoru Vitality hemen işbirliğine son verdi. Seyahat sponsoru işbirliğini incelemeye aldı, forma sponsoru Umbro hareketi kınadı.160 bini aşkın kişi olayın yaşandığı bölgedeki polisi olayı derinlemesine soruşturması için göreve davet etti. Benzer kampanya Fransa’da da yapıldı. Fransa’nın ülke dışındaki suçları da kapsayan şekilde güncellenen hayvan hakları yasasıyla bu tür eylemlerde bulunanlar 50 bin sterlin para, 4 yıla kadar hapis cezası alabiliyor. İmzacılar bu yasanın uygulanmasını istedi.250 BİN STERLİN CEZA KESİLDİKulübü de verilebilecek maksimum ceza olarak bir aylık maaşının yarısı olan 250 bin sterlinlik para cezası verdi. Bu para hayvanları koruma amacıyla kullanılacak. Kurt Zouma, bütün bu yaşananlar sonucunda pişmanlığını dile getirirken çıt çıkarmadan yaptığının cezasını çekmek için kurumlarla işbirliği yapıyor.Elbette Premier Lig gibi dev bir markanın çatısı altında top koşturan bir oyuncunun bu imaja zarar vermesi, sponsorların herkese yaranma çabası gibi tereddütleriniz olabilir ama biz sonuca bakalım. Bir kediye, dünyanın en iyi liginde futbol oynayan birisi zarar verecekti, tepkiler sonrası futbolcunun başına gelmeyen kalmadı. Bu, dünyadaki hayvanların yaşam hakkını savunanların başarısıdır. Bu yönünden bakalım ve darısı bizim ülkemize diyelim.KÖPEĞİNİ GEZDİRMEYENE CEZABugün böyle oldu. Her anlaşmazlıkta devleti davet ederek kısıtlamalar çıkartma taraftarı değilim. Ama Avustralya’da bu mesele çok büyümüş ve çareyi böyle bir kanunda bulmuşlar. Avustralya’da başkent bölgesinde mart ayından itibaren geçerli olan bir kural var: Evinde köpek besleyen bir kişi, son 24 saatte köpeğini evden çıkarmamışsa, 2 saat içinde köpeğini dışarı çıkarmak zorunda. Eğer bunu da yapmazsa 4 bin dolar para cezasına çarptırılıyor. Şimdi Avustralyalılar bunu tüm ülkede uygulanacak bir kanun haline getirmek istiyor. Mevzuata göre hayvanlar çevrelerini hissetme ve acı, zevk gibi duyumları deneyimleme yeteneğine sahip, duyarlı varlıklar. Avustralyalıların çabalarını takdirle karşılıyoruz.OKUR FOTOSUŞEKER’İN CİDDİYETİOkurumuz Filiz Özkan kedisi Şeker’in ciddiyetini koruduğu bir fotoğrafını “Scottish Fold kedimiz Şeker” notuyle paylaşmış. Sizi Şeker’in büyüleyici asaletiyle baş başa bırakayım. NOT: Kediniz ya da köpeğinizin fotoğrafını #dunyagüzeli etiketiyle ve Hürriyet’i mention’layarak sosyal medyada paylaşın ya da sdemirel@hurriyet.com.tr adresine mail atın, seçip paylaşalım...
Yazı Tarihi: Şubat 12, 2022 06:29
