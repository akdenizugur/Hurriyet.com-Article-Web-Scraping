Yazı Yazarı: Bayram Aydın
Yazı Başlığı: Veda böyle olmamalıydı
Yazı Linki: https://www.hurriyet.com.tr/sporarena/yazarlar/bayram-aydin/veda-boyle-olmamaliydi-40318297
Yazı İçeriği: 6. dakikada Mustafa Akbaş’ın şutunda top direk yerine filelere gitse, bambaşka bir maç izleyebilirdik. Bitmek bilmeyen ataklarla rakibinin üstüne giden Trabzon’u 27. dakikada Yusuf Erdoğan durdurdu. Yani kendi silahıyla vurulmuş oldu! F.Bahçe’nin korneri sonrası Yusuf topu çizgiden elle çıkartınca gelen penaltı, kırmızı kart ve gol Trabzon’un hem dengesini hem de moralini bozdu. Eksik kalan Trabzon önce oyun üstünlüğünü kaptırdı, daha sonra da rakibine teslim oldu. Rahat oynayan F.Bahçe 40. dakikada Sow ile bulduğu ikinci golle Trabzon’un umutlarını da bitirmiş oldu.İNANILMAZ GÖRÜNTÜYediği iki gol ve eksik kalmasıyla şoke olan Trabzon, ilk yarıyı güçlükle tamamlayarak soyunma odasına gidebildi. İkinci yarıda da değişen fazla bir şey olmadı. İkinci yarının ilk 10 dakikalık bölümü geçildiğinde Trabzon’un yalnızca moralinin bozulmadığını görüyoruz. Oyun planı ve disiplini de bozuk...Trabzon’un görüntüsü o kadar kötü ki, inanılmaz. Avni Aker’e veda böyle olmamalıydı. F.Bahçe öyle rahat oynadı ve öyle goller kaçırdı ki, Trabzon yalnızca izledi. Aynı 67. dakikada olduğu gibi. Sonuçta Lens, topu sol kanattan aldı ve dört tane Trabzonsporlu’nun yanından geçerek üçüncü golü attı.TAKVİYELER ŞARTSon 15-20 dakikada F.Bahçe skoru yeterli görerek frene bastı ve Trabzon’un biraz olsun oynamasına izin verdi. Ancak, Trabzon onu bile başaramadı. Zaten ilk yarıda durum 2-0 olunca maç bitmişti. Neyse ki sezonun ilk yarısıyla birlikte eziyet de bitmiş oldu. Ligin ikinci yarısı için söylenecek çok söz var...Trabzon’da forvet hattı tamamen yenilenmeli. Orta sahaya ve kanatlara mutlaka takviye yapılmalı. Defansta da göbeğe en az bir futbolcu alınmalı. Ancak çok dikkatli olunmalı. Çünkü devre arasında yapacağınız transferler  genellikle sorunlu futbolculardan olur. Şimdi soracaksınız, “Bu alınanlardan bir şey mi oldu ki” diye... Olmaz, çünkü malzeme bu kadar.
Yazı Tarihi: Aralık 27, 2016 01:31
