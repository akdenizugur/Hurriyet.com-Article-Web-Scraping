Yazı Yazarı: Muammer Elveren
Yazı Başlığı: Türkiye Dünya ikincisi ama...
Yazı Linki: https://www.hurriyet.com.tr/turkiye-dunya-ikincisi-ama-36659044
Yazı İçeriği: Merkezi Paris’te olan ‘Ekonomik İşbirliği ve Kalkınma Örgütü-OECD’ dünyada taklit ve sahte ürün imalatı ve bu ürünlerin korsan ticaretiyle ilgili bir rapor yayınladı. Bu rapora göre, 500 milyar dolara yaklaşan küresel taklit ve sahte ürünlerde yüzde 63,2 oran ile dünyada birinci sırada yer alan Çin’i, yüzde 3,3 ile Türkiye takip ediyor. Yani taklit ve sahte ürün ticaretinde dünya ikincisiyiz. Üçüncü sırayı da yüzde 19 ile Singapur takip ediyor. Bu nedenle Çin, Türkiye ve Singapur ‘taklit ve sahte mal cennetleri’ olarak kabul ediliyor. Rapora göre taklit ve sahte ürünlerin miktarı küresel ithalatın yüzde 2,5'ine denk geliyor. En fazla taklit edilen ürünler ise ABD, İtalyan ve Fransız malları.  Avrupa Birliği ülkelerine ithal edilen mallarında yüzde 5’ini taklit ve sahte ürünler oluşturuyor. Dünyada taklit edilen markaların yüzde 20' si Amerikan, yüzde 15'i İtalyan, yüzde 12'si Fransız, yüzde 12'si İsviçre, yüzde 8'i Japon, yüzde 8'i Alman ve İngiliz. Korsan ürünler için Hong Kong, Singapur ve Çin uluslararası ticaretin kaçınılmaz platformları ve geçiş noktalarını oluşturuyor. Taklit ve sahte ürün kaçakçıları genellikle Afganistan ve Suriye gibi siyasi istikrarın olmadığı ülkelere yerleşip malları oralardan başka ülkelere gönderiyorlarOECD raporunda dünyada yıllık korsan ve sahte mal ticaretinin terörü beslediği ayrıca, otomobil yedek parçalarından, ilaçlara, çocuk sağlığını bozan oyuncaklardan gıdalara kadar üretilen sahte ürünlerin insan hayatını tehlikeye soktuğunun altı çizildi. Ekonomik İşbirliği ve Kalkınma Örgütü raporunda, yasadışı sahte ürün ticaretinden elde edilen gelirin uyuşturucu ticaretinden daha büyük olabileceği ve küresel yeraltı ekonomisinin en büyük parçası olan korsan ürün ticaretinin terör örgütleri ile suç çetelerine büyük kaynak sağladığı belirtildi.  OECD Genel Sekreter Yardımcısı Douglas Frantz raporla ilgili açıklamasında ‘Taklit, Sahte ve Korsan mal Ticaret’inin insan yaşamını tehdit ettiğini belirtirken “Bozulan araba parçaları, insanları hasta eden ilaçlar, çocuklara zarar veren oyuncaklar, gıda değeri olmayan bebek mamaları ve hatalı okuma yapan tıbbi araçlar görüyoruz. Düzgün görünen ancak düşük performanslı ya da uygun olmayan otomotiv parçaları, ambalajı bire bir aynı ancak koruma sağlamayan sahte doğum kontrol hapları bile satılıyor” dedi. Avrupa İnsan Hakları Mahkemesi (AİHM) yayınladığı son raporunda Türkiye’nin Rusya’nın ardından geldiği açıklanmıştı. Yani ifade özgürlüğü ihlallerinde birinci sıradaki Rusya’nın ardından ikinci sıradayız. 3. sırada ise 84 dava ile Romanya bulunuyor. Twitter'ın yılda iki kez yayınlanan şeffaflık raporlarında da hükümetlerden gelen hesap kapatma, içerik kaldırma gibi talepler konusunda Türkiye’nin ilk sıralarda olduğu açıklanmıştı.  Yani Türkiye bu alanda Rusya’nın da arkasında kalarak birinci sıraya otururken Türkiye'yi listede ikinci sırayla Rusya takip ediyordu.
Yazı Tarihi: Nisan 21, 2016 16:34
