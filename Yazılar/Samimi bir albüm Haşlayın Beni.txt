Yazı Yazarı: Sinem Vural
Yazı Başlığı: Samimi bir albüm Haşlayın Beni
Yazı Linki: https://www.hurriyet.com.tr/yazarlar/sinem-vural/samimi-bir-album-haslayin-beni-41975641
Yazı İçeriği: Duman grubu deyince akla ilk Kaan Tangöze; Kaan Tangöze denince de bu ara akıllara türküler geliyor. Kafanızda canlandırdığınız türkücülerden tek farkı, eline gitar alarak tişört-eşofmanla seslendirdiğini hayal edebilmeniz...Kaan Tangöze, 2015 yılında çıkardığı 12 şarkılık akustik albümüyle hoşlandığı sound’u biraz tattırmıştı. “Gölge Etme” adını taşıyan o ilk solo albümünde Özdemir Asaf, Karacaoğlan sözleri de şarkı olmuştu. Âşık Mahzuni Şerif’in “Tersname”si de albümde yer alan şarkılar arasındaydı.Aslında “Tersname”, yeni albümün habercisiymiş, şimdi anladık. Hatta albümde bulunan anonim türkü “Allı Turnam” da.“Haşlayın Beni” adını taşıyan bu yeni solo albüm, yarın çıkacak.Tangöze’nin İstanbul’daki stüdyosunda kaydedilen 10 şarkılık albümde vokal, akustik gitar ve aranjeler sanatçının kendisine ait.Bir önceki albümde kullanmayı pek sevdiği mızıka, bu albümde dinlenmeye çekiliyor.Temiz gitar tonları, ortam sesi ve yalın bir vokal ile dikkat çeken akustik albümde; çalışmaya adını veren “Haşlayın Beni” ile birlikte “Çeşmi Siyahım”, “Divane Ettim Aklımı”, “Boşu Boşuna”, “Gizli Gizli”, “Gül Yüzlü Cananım”, “Mervanın Dölü”, “Doktor”, “Sofu Baba” ve “Yaralandım Yaralıyım” türküleri yer alıyor. Bütün türküler yılların tanıdık bir dostu gibi.Bir o kadar da yeni bir soluk kazanmış gibi...Mahzuni’nin bilindik eserleri kadar göz ardı edildiğini düşündüğü türkülerini de seslendirmek istemiş Tangöze.Bu samimiyetiyle gençlere hitap ettiği grubundan ayrı, bir nebze de olsa onları ozanlarımızla tanıştırma imkanını es geçmemiş.Yanık sesle türkü dinlemek isteyenleri bile rahatsız etmeyeceğini düşündüğüm bir iş çıkmış ortaya.Çabasız, abartısız, olduğu gibi hatta içinden geldiği gibi söylemiş Âşık Mahzuni Şerif’in sözlerini...Drill’in yükselişiTürkçe ‘drill’in yükselişe geçeceğini söylemiştim geçen hafta. İşte o şarkılardan ilki, Lvbel C5 ve Batuflex’ten geldi. Güçlerini “Hong Kong” için birleştiren ikili, yine milyon dinlenecek bir şarkıya imza atmış. Garip bir çekiciliği olan şarkılar diyorum ya hep, bu da onlardan. İlk “sevdim mi acaba” diye dinliyorum, sonra dinledikçe beğeniyorum.Olanlar olduRock şarkısı çıkınca seviniyorum. Alternatif rock değil, alternatif pop değil ama; rock. Sena Şener de bu hafta beni sevindiren isimlerden biri olarak “Çok Geç Kaldın” şarkısını yayınlıyor. Bir ağıt halini alan sözler, onu bastırmayan bestesiyle dikkat çeken bir şarkı. Şarkıyı birkaç kez dinleyince “Olanlar oldu sevgi öldü” nakaratı dilinize dolanıyor.Yeni yönİnfokey’in yeni şarkısı “Nasıl Kaptan”, bu haftanın öne çıkan işlerinden. Sözü ve müziği kendisine ait olan bu şarkı, İnfokey’den görmeye alışkın olduğumuz gibi rap değil, alternatif pop. Kendi alanındaki yön arayışında bir başka çıkış görmüş gibi algıladım dinlerken.KararlıMavi, alternatif pop sularında gezmeye devam ediyor. Sözü ve bestesi kendisine ait olan, yarın çıkacak yeni şarkısı “Odalardan”da TNK grubundan Caner Karamukluoğlu’nun düzenlemesiyle karşımıza çıkıyor. Bu işbirliğinden çıkan ikinci şarkı olan “Odalardan”, Mavi’nin yeni yolculuğundaki kararlı adımlarından biri olarak görülebilir.2022’de Ayİhtiyaç Molası’nın en çok dinlenen şarkılarından “Ay”, bu kez Simge Pınar ve Barış Demirel’in sesiyle yeni bir hava kazanıyor. Şarkıyı aslını bozmadan yorumlayan ikili, yeni jenerasyonun sesinden “Ay” nasıl duyulur, onu gösteriyor. Prodüktör koltuğunda bir başka müzisyenin; Efe Demiral’ın oturduğu şarkı, farklı bir cover değil, aslına saygı duruşunda bulunan bir şarkı. İlk kez dinleyecekler için; 30’a girdiğiniz o yıla güzel bir soundtrack.    
Yazı Tarihi: Ocak 06, 2022 06:29
