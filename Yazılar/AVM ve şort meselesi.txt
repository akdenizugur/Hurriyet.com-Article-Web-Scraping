Yazı Yazarı: Ömür Gedik
Yazı Başlığı: AVM ve şort meselesi
Yazı Linki: https://www.hurriyet.com.tr/yazarlar/omur-gedik/avm-ve-sort-meselesi-42047522
Yazı İçeriği: Video bugün yayınlanmış olur herhalde.Birçok kişi “Nasıl cesaret ettin” dedi.Oysa ben aslında koşa koşa gittim. Evet, çekim öncesi heyecanlandım.Evet, çok üstüme gelecekler diye endişelendim.Ama deli gibi de orada olmak, canlı canlı soruları yanıtlamak istedim.Her şeyi konuştuk, her şeyden konuştuk, hayvanseverlikten, veganlıktan, müzikten, gazetecilikten, sinemadan.Beklediğim şey de oldu, çok da iyi oldu.“AVM’lerde kısa şort giyenler” konusu açıldı ve ben kendimle bir kez daha yüzleştim.Hatamın farkına vardıktan sonra aldığım “kimsenin giydiğine, yaşadığına karışmama” kararımı bir kez daha anlattım güzel güzel.Ve Ekşicilere bir çağrıda bulundum.Yaz geliyor, isteyenlerle birlikte şortlarımızı giyip bir AVM turu atabiliriz. Ne dersiniz?Johnny Depp için adaletJohnny Depp’in duruşmasının yayınını anlık 150 bin, sonrasında ise YouTube linkinden ilk 6 saatte 400 bin kişiye yakın bir kalabalık izledi.Video zaman içinde kim bilir nasıl bir rakama ulaşır siz tahmin edin!Davanın canlı yayınlanmasını isteyen kişi Depp’in ta kendisiydi.Belli ki duyurmak istiyordu dünyaya her şeyi, her detayı.Eşi Amber Heard tarafından tacizle, şiddet göstermekle suçlanan ve kariyeri, itibarı büyük darbe alan Depp’in açıklamalarını ben de izledim.Genelde, çoğunlukla kadın tarafındayımdır ama bu kez sanki Depp’ten yanayım.“Bunu ne ben, ne de çocuklarım hak etti” diye başlayan konuşmasını, anlattıklarını son derece samimi buldum.“Johnny Depp için adalet” diyenlere katılıyorum.Arada uçurum yaş farkı olan yanlış bir evlilik yapmış ve yıllar içinde Heard’e karşı gelişen ilgisizliğinin bedelini yalanlarla, asılsız suçlamalarla çok ağır ödemekte.Ya da belki ödediği bedel, Amber Heard için ayrıldığı eşi Vanessa Paradis’e yaşattıklarıdır, kim bilir?Beğenmeme hakkımız var ama!TikTok da aynı YouTube’da olduğu gibi yorumlara ‘beğenmeme’ butonu eklemek istiyor. Test aşamasında olan bu yenilik Amerika dışındaki bölgelerde denenmeye başladı bile.Böylelikle gönderi ile alakasız ve uygunsuz olan yorumların önüne geçilmesi amaçlanıyor.YouTube’da beğenmeme-dislike butonu çalışıyor ama kaç kişinin beğenmediğini gizliyorlar.Yani like sayısını görseniz bile dislike sayısını asla göremiyorsunuz.Twitter da tweet ve tweet’lere verilen cevapları beğenmeme seçeneğini bir süredir test ediyor.Beğenmemek ve bunu göstermek kişilerin en büyük hakkı.Ne var ki bazen maksatlı, planlı, organize ve toplu saldırılar, yani dislike hareketleri olabiliyor ve bu da sosyal medya platformlarına zarar veriyor.Bu nedenle testler sonucunda TikTok ve Twitter’ın nasıl bir karar alacağını ben de merak ediyorum.
Yazı Tarihi: Nisan 21, 2022 06:29
