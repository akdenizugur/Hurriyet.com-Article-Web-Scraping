Yazı Yazarı: Başak Dizer
Yazı Başlığı: Bohem ve  şık
Yazı Linki: https://www.hurriyet.com.tr/yazarlar/basak-dizer/bohem-ve-sik-41173554
Yazı İçeriği: 70’ler stili bu yaz sezonu erkekte belirleyici stillerden. Fred Perry de genelde hep 70’ler ruhunu sahiplenir. Marka, yeni işbirliğini İngiliz müzisyen Miles Kane ile gerçekleştirdi. ‘Coup de Grace’ isimli albümünün turnesinde olan ünlü müzisyen, Fred Perry ikoleksiyonunda sahne arkası hayatından ilham almış. İkonik tasarımları, slim siluetler ve rahat bir form ile birleştiren müzisyen Miles Kane’in kolekisyonunun en dikkat çekici parçası eşofman takımları. Fark etmişsinizdir eşofman oldukça moda. Bu koleksiyonda ayrıca Kane’in imzası haline gelen geniş yakalı gömlekler ve kısa paça pantolonlar var. Yaz geliyor. Kısa paça pantolon ve kısa kollu geniş yakalı gömlekler bazılarınızın stiline çok da uygun olacaktır. Eşofman takımları da çekinmeden günlük hayatınızda giyebilirsiniz.SORUN, ANLATAYIMHer hafta stil ile ilgili sorularınızı yanıtlıyorum. Mail atmanız yeterli!Soru: Kumaş pantolonla işe gidiyorum. Ama takım elbise giymiyorum. En iyi iş kombini ne olabilir?Cevap: Anladığım kadarıyla rahat bir iş ortamınız var. Bu sebeple koton chino, khaki pantolonla işe gidebilirsiniz. Ekose ya da çizgili havuç kesim koton, kalın jarse buruşmayan tek pantolonlar çıktı. Zara, H&M, Ramsey ve Koton’a bakabilirsiniz. Üzerine beyaz koton gömlek, polo tişört veya kapüşonlu sweatshirt giyebilirsiniz. Hepsi de casual ama şık giyimin örneklerinden oldu birkaç sezondur. Bilekli spor ayakkabı yerine, fermuarlı botlar kısa paça havuç pantolonlarla çok güzel duruyor. Pantolon zincirini de atlamayın derim.
Yazı Tarihi: Nisan 06, 2019 07:59
