Yazı Yazarı: Serhat Demirel
Yazı Başlığı: Havlamaları ne anlama geliyor
Yazı Linki: https://www.hurriyet.com.tr/yazarlar/serhat-demirel/havlamalari-ne-anlama-geliyor-41997344
Yazı İçeriği: Ben bu kriz anlarından bahsetmeyeceğim. Artık bu dünyada hayvanların da insanlar kadar yaşam hakkı olduğu farkındalığı yavaş yavaş oluşmaya başladı.Benim hitap edeceğim kişiler evlerinde köpek besleyenler.Bazı köpek cinsleri daha hareketli ve daha geveze olabiliyorlar. Havlayarak dertlerini anlatmaya çalışabiliyorlar. Bu gevezeliğin altında yatanları ‘How the Science of Dogs Changed the Science of Life’ (Köpeklerin Bilimi, Yaşam Bilimini Nasıl Değiştirdi) kitabının yazarı Jules Howard araştırmış. Köpeği havladığında bunun altında ne gibi sebepler yattığını araştırırken köpek havlamasının dikkat çekme amaçlı olduğunu düşünerek çok araştırmamış ama sonra havlamaların farklı tonlarda olduğunu fark etmiş. Evin önünden birisi geçtiğinde, kapıya birisi geldiğinde sert ve düşük frekanslı bir havlama geliyor, bu havlama pek hayra alamet değil. Bunu duyan yabancı kaçsa iyi olur, çünkü tehdit olarak algılıyor.YARDIM İSTİYOREvdeyken oyun oynamak istediğinde ya da dikkat çekmek istediğinde, mesela oyuncağı erişemediği bir noktaya gittiyse evdekilerden yardım isterken daha düşük sesli bir havlama geliyor. Parkta köpek gördüğünde birkaç havlama, diğer köpeklere “Haydi oynayalım” çağrısı oluyor.‘Wag: The Science of Making Your Dog Happy’ (Kuyruk: Köpeğinizi Mutlu Etmenin Bilimi) kitabının yazarı Dr. Zazie Todd, bu konuda yazara, “Havlamak köpekler için normal bir davranıştır, dolayısıyla onların hiç havlamamalarını bekleyemezsiniz” diyor.Tavsiyesi, köpeğin havladığı durumları keşfetmeniz ve pratik çözümler üretmeniz.Bunun için de 5 adım öneriyor. Onları sunayım size, faydalı olacağını düşünüyorum. Sonuçları da yazarsınız belki bana.KÖPEĞİNİZ HAVLARKEN YAPMANIZ GEREKENLER- Ona söylenmeyin.- Korkutucu bulduğu şeylerden uzak tutun.- İstediğini daha sakin isteyebileceğini öğretin.- Köpeğinizin oyun oynadığından, aktif olduğundan emin olun.- Havladığı zaman ödüllendirmeyin.Son uyarı: Uzmanlar diyor ki, görünür bir rahatsızlığı yoksa ve havlamayı sürdürüyorsa, yeterince aktivite yapmamış olabilir.TARİHİN EN TATLI REHİN ALMA EYLEMİ 47 GÜN SONRA BİTTİABD’de Jessica ve Niki Gerson-Neeves, evlerine aldıkları blender’ı, kutusunu kedileri çok sevdiği için açamamışlardı. 16 Aralık’ta evlerine gelen kargoyu yere bırakan Jessica, kedileri Max’in kutunun tepesine çıktığını görüyor ve bir türlü alamıyordu. Ardından evin diğer iki kedisi George ve Lando da sırayla kule nöbeti tutar gibi kutunun üzerinde durdular. Ev sahipleri yeni kutu istese de bu sorunu çözememişti. Ve tarihin en tatlı rehin alma eyleminin sonu geldi. Tam 47 gün süren eylem, şirketin aileye yeni bir blender hediye etmesiyle sona erdi. Aile blender’a kavuştu ancak kediler kutuları kullanmayı sürdürüyor.OKUR FOTOSUNİCE SENELERE TARÇINOkurumuz Müzeyyen Coşkun kedisi Tarçın’ın fotoğrafını, “Tarçın’ın yaş günü. Fotoğrafını paylaşırsanız çok sevinirim” notuyla paylaşmış. Tabii ki paylaşırım. Hem Tarçın’a hem Müzeyyen Hanım’a saygı ve sevgilerimi yolluyorum, sizden de fotoğraflarınızı bekliyorum.NOT: Kediniz ya da köpeğinizin fotoğrafını #dunyagüzeli etiketiyle ve Hürriyet’i mention’layarak sosyal medyada paylaşın ya da sdemirel@hurriyet.com.tr adresine mail atın, seçip paylaşalım... 
Yazı Tarihi: Şubat 05, 2022 06:29
