Yazı Yazarı: Dinçer Güner
Yazı Başlığı: Planları hazırlayın, girişimcilik zamanı!
Yazı Linki: https://www.hurriyet.com.tr/yazarlar/dincer-guner/planlari-hazirlayin-girisimcilik-zamani-42057499
Yazı İçeriği: Çarşamba günü önemli bir gezegen geçişi yaşayacağız. Bolluk ve şans gezegeni Jüpiter 11 Mayıs’tan 28 Ekim’e kadar Koç burcunda hareket edecek. Ama bu serüven orada bitmeyecek. Balık burcunda kısa bir ara verdikten sonra 27 Aralık’ta tekrar Koç’a dönen Jüpiter 17 Mayıs 2023’e kadar bu burçta seyahatine devam edecek.Jüpiter Koç’tayken kendi işimizi kurmak için adım atabiliriz.Biliyorsunuz, Jüpiter astrolojide bolluk, bereket, şans ve talih demektir. Büyüten, genişleten bir etkisi vardır. Girdiği burcun temsil ettiği konuları çoğaltır. İnanmakla, sporla, eğitimle, yayıncılıkla, akademik konularla, turizmle, felsefeyle, yasayla, burjuvaziyle, maddi olanaklarla, bilgelikle, din adamlarıyla, seçimle, fanatizmle ve abartıyla ilgilidir.Jüpiter’in Koç burcunda olması cesaretimizin artacağına işaret ediyor. Büyük riskler alıp büyük faydalar sağlayabiliriz. Kimi maddi konularda, kimi aşk hayatında risk alırken kimi tası tarağı toplayıp başka diyarlara gidebilir. Kendi işimizi kurmak adına adımlar atabilir; kendimizi, becerilerimizi keşfedebiliriz. Belki yeteneklerimizi parlatıp paraya dönüştürebileceğimiz fırsatlarla karşılaşabiliriz. Bence bu sürecin en güzel tarafı, fırsatın gelmesini beklemek yerine kendi fırsatlarımızı kendi çabamızla yaratmamız olacak. Üstelik bu motivasyonu sadece kendimize kullanmayacağız, başkalarını da heyecanlandırıp harekete geçireceğiz.Öte yandan bu dönemde tahammül seviyemiz azalacak; her şeyin hemen ve çabucak olmasını isteyeceğiz. Bu günlerde süreç değil, daha çok sonuç odaklı olacağız. Ama Koç burcunun girişken enerjisi maymun iştahlılığı da beraberinde getirecektir. Bir işi bitirmeden başka bir işe atlama, daldan dala konma, farklı heyecanları arama isteği artabilir. Bu yüzden çoğu başarısızlıkla sonuçlanan çokça yeni girişim görebiliriz. Ayrıca beğenmediğimiz sistemlere karşı meydan okuyabilir ve bireyselleşmeyi öğrenebiliriz.Dünyaya yön verecek liderler çıkabilirJüpiter’in Koç burcundaki seyahatiyle Türkiye’de turizmin canlanmasını ve turizm gelirlerinin artmasını bekleyebiliriz. Birtakım yasal konularda yeni çalışmalar başlayabilir. Yeni liderler ortaya çıkabilir. Belki de cumhurbaşkanı adaylarını yavaştan görmeye başlayabiliriz. Zira 2011’de Jüpiter Koç burcundayken Türkiye’de genel seçimler yapılmıştı.Dünya astrolojisine baktığımızdaysa yeni enerji kaynakları keşfedilebilir, karbon salımını azaltacak çalışmalar hızlanabilir, güneş ya da magma enerjisinden yararlanan girişimler artabilir. Kripto paralar daha az enerjiyle üretilebilir. Öte yandan korkarım ki yazın yangınlar artabilir, sönmüş volkanlar aktive olabilir, kuraklık ve gıda sorunu büyüyebilir. Ülkelerarası ekonomik ya da siyasi gerilimler tırmanabilir. Jüpiter’in bir önceki Koç seyahatinde Arap Baharı başlamıştı; benzer olaylar tetiklenebilir. Askeri hareketlilik artabilir, sıkça büyük patlamalar yaşanabilir. Kahramanlık yapanlar, kurtarıcılar, dünyaya yön verecek yeni liderler ortaya çıkabilir. 
Yazı Tarihi: Mayıs 07, 2022 06:29
