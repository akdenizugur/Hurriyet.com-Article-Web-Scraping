Yazı Yazarı: Kanat Atkaya
Yazı Başlığı: Adelee tebrik ve sitem
Yazı Linki: https://www.hurriyet.com.tr/yazarlar/kanat-atkaya/adelee-tebrik-ve-sitem-41945226
Yazı İçeriği: Hayranlarının 6 yıldır bekledikleri yeni albümü “30”u geçtiğimiz günlerde çıkaran Adele, gösterilen ilgiye bakılırsa kendi rekorlarını geliştirecek.2008’de “19” albümünü, 2011’de “21”i, 2015’te “25”i yayınlayan, bu 3 albümle rekorlar ve ödüller arasından geçerek “diva”lık mertebesine erişen Adele’in CV’sine bakarken güneş gözlüğü takmak durumundayız.Son albüm hariç 120 milyonluk satış rakamı, 15 tane Grammy, 9 tane BRIT Award, 21’inci yüzyılın tartışmasız popüler müzik kraliçesi unvanı, turne rekorları...Bende çalışmayan bir tarzda müzik yapan Adele’e ilgim “Kadında ne ses var mirim” demekten öte geçmiyor fakat elbette takdirle izliyorum kariyerini...SİSTEME BOYUN EĞMEDİAdele’in en hoşuma giden tarafı ise gücünün farkında olması ve müzik dünyasının tartışılmadan kabul edilmiş, “büyük babalar” tarafından belirlendikten sonra çağa uyuyor gibi dursa da özü değişmeyen kurallarını kendince şekillendirmesi.Mesela şöhretin zirvesindeyken kendi hayatına çekileceğini, kendisi istediği zaman döneceğini söyledi ve öyle de yaptı... Sistemin baskısına, hep yeni şarkılar yapmak dayatmasına “Bir dakika, kilo veriyorum canım” diyebildi, dedi...Mesela Spotify’a “Yeni albümümün şarkılarının sırasıyla dinlenmesini istiyorum; ‘shuffle/karıştırma’ özelliğini iptal edin” dedi, dediğini yaptırdı.Nasıl yapmasınlar? Yeni albümden çıkardığı ilk şarkı “Easy On Me”  kısa sürede 300 milyondan fazla dinlenmişti...Hepsi iyi, hoş, bende çalışmasa da helal olsun, hayranlarının da yüzü gülsün elbette ama...500 BİN PLAK KRİZİİşin bir de ‘ama’ kısmı var...Adele yüzünden müzik dünyasının bütün üretim takvimi değişti, bir nevi “Adele plaja koştu, halk plaklara kavuşamıyor” durumu oluştu.Açıklayayım...Adele’in yeni albümü son yıllarda yeniden revaçta olan plak formatında da çıkacaktı elbette. Ancak Adele’in plağının basılmasıyla “normal” grupların, sanatçıların plaklarının basılması aynı şey değil.Dünyada bu işi yapabilen fabrika sayısı belli, üretim kapasitesi de belli.Adele’in yeni albümünün sadece plak olarak 500 bin adet basılması planlandığından, bu işi yapan fabrikalar 500 bin plak basılana kadar “kapatıldı”...Bu devirde 500 bin plak satacak insan kaldı mı demeyin. 2021’in ilk 6 ayında 19.2 milyon adet “yeni” plak satıldı. 2005 gibi başlayan “yeni plak sevdası rüzgârı” her yıl satışları katlıyor, pandemiye rağmen satışlar sürekli artıyor...Herkes Adele gibi “500 bin plak” bastırmadığından, bir avuç plak fabrikasında sıraya girip işini öyle veya böyle hallediyor.Ancak “Adele”in veya bir süre önce bütün albümlerini plak olarak yayınlamaya karar veren Taylor Swift’in, yani çok satanların plak talepleri hassas dengeyi altüst ediyor.Sadece “daha küçük” isimler de etkilenmiyor. Yıldız mertebesindeki Ed Sheeran, katıldığı bir programda “Adele’in albümü baskıya girmeden plakları üretebilmek için albümü erken teslim etmek zorunda kaldım” diye şikâyet ediyordu...“Adele’i bekleyene kadar işimizi halledelim” refleksi Ed Sheeran’ın işine yaramış yine de, o fırsatı kaçıranlar da var...TAKVİM DEĞİŞTİRDİLERAdele’in olağanüstü siparişi yüzünden tedarik zincirinin halkaları arasında kaybolmayı göze alamayan irili ufaklı pek çok topluluk ve sanatçı, yeni albümlerini 2022’nin ikinci yarısına, hatta 2023’e kadar erteledi.Talihin cilvesine bakın... Plakları “yeniden moda” haline getirenler ufak rock gruplarıydı... Sistem “büyük yıldıza” kapı açmak için yine onları sıranın sonuna itti. N’apalım, bekleriz yine...  
Yazı Tarihi: Kasım 23, 2021 06:29
