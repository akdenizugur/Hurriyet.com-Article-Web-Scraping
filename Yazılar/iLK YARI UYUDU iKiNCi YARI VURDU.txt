Yazı Yazarı: Bayram Aydın
Yazı Başlığı: iLK YARI UYUDU iKiNCi YARI VURDU
Yazı Linki: https://www.hurriyet.com.tr/sporarena/yazarlar/bayram-aydin/ilk-yari-uyudu-ikinci-yari-vurdu-40435345
Yazı İçeriği: “Antalyaspor 20 dakika boyunca baskı kurdu” dedik ama “Kaç tane net gol pozisyonu var” diye soracak olursanız, yanıt: Sıfır. Bu süre zarfında, Trabzon’u ileriye taşıyacak olan Olcay ve Onazi uyudu.Bir tek Yusuf Yazıcı çok iştahlıydı. Trabzonspor ilk yarıda orta sahayı istediği gibi kullanamazken, takımda yardımlaşmadan eser bile yoktu. Böyle olunca N’Doye ve Hugo Rodallega da çok etkisiz kaldı. Trabzon ilk yarıyı bir iki cılız atakla kapattı. Beşiktaş maçında hayran hayran seyrettiğimiz, bayıldığımız o Trabzon’un yerinde yeller esiyordu.Trabzonspor ikinci yarıya ise daha istekli ve hırslı başladı. 51. dakikada da harika bir gol izledik. Yusuf’un milimetrik pasında usta golcü Rodallega kaleciyi çok rahat avladı. 55’te ise Antalyaspor defansı adeta uykuya dalmışken, Uğur Demirok uyanıklığını göstererek farkı ikiye çıkardı.BiRiNDE ŞOK, DiĞERiNDE ŞOVAntalya’da şok devam ederken, Trabzonspor’da da şov sürüyordu. İlk yarıda uyuyan Trabzonspor, ikinci devrede şahlanmış gibiydi. İlerleyen dakikalarda dengesi ve oyun planı bozulan Antalyaspor şuursuzca saldırırken, Trabzon daha dengeli ve dikkatliydi.Karşılaşmanın 65. dakikasında bir kez daha sahneye Hugo Rodallega çıktı. Onun ikinci golü, maçı da Antalyaspor’un umutlarını da bitiriverdi. Trabzonspor’un Avrupa yürüyüşü koşar adım devam ediyor. Antalyaspor’da ise ihtiyar delikanlı Eto’o dışında göze batan bir şey seyredemedik.
Yazı Tarihi: Nisan 23, 2017 01:01
