Yazı Yazarı: Erdal Sağlam
Yazı Başlığı: Swap piyasası faizleri ve düşündürdükleri 
Yazı Linki: https://www.hurriyet.com.tr/yazarlar/erdal-saglam/swap-piyasasi-faizleri-ve-dusundurdukleri-41164211
Yazı İçeriği: Peki, bu hafta konuşup da sonradan adını anmayacağımız bir gelişmeden mi söz ediyoruz, yoksa önümüzdeki dönemde de konuşmaya devam mı edeceğiz?Bu konu, ilişkili birçok gelişme ve veri ile birlikte önümüzdeki dönem konuşulmaya devam edecek. Bu hafta yaşanan gelişmelerin sonuçları ise daha derin olarak önümüze gelecek.Swap piyasası için teknik açıklamalara gerek olmadan, dışa açık piyasaların kendi paralarını değiş-tokuş ettikleri bir piyasa olduğunu söylemek yeterli olabilir. Yani Türkiye’ye dolar veya Euro getiren bir yatırımcı bu piyasada parasını TL’ye çevirir, yatırımını sonlandırıp geri dönme kararı aldığında da bu piyasada TL verip kendi para birimine geri döner. Yani uluslararası para hareketinin Türkiye ile ilgili kısmının döndüğü piyasadır.Şimdi bu piyasadaki TL arzı bu kadar kısılınca, alışverişi de durma noktasına gelir. Buna bağlı olarak da swap piyasasındaki faizlerin yönü daha yukarı olabilir.Bir başka deyişle yabancıların Türkiye’ye yatırım yapmaları için gereken teknik aygıtı durdurmuş olursunuz. Şimdilik bu işe yarıyor, burada TL verilmeyerek yabancının döviz talebi kısıtlanıyor, dolayısıyla kur aşağı çekiliyor ama bu piyasaya her zaman ihtiyaç olacak.Böyle bir tedbir kesinlikle geçici süreyle uygulanabilir o kısmı biliniyor ama bu yolu kullanırken aynı piyasayı her zaman kullanmak zorunda olduğunu da unutmamamız gerekiyor.Eğer bundan sonra kısa vadeli sermaye hareketlerini, yani yabancının bu piyasadaki tahvile, hisse senedine veya başka yerli araçlara yatırımının devam etmesini istiyorsanız, bu mekanizmayı korumak zorundasınız. 
Yazı Tarihi: Mart 28, 2019 07:59
