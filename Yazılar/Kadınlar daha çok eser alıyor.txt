Yazı Yazarı: İhsan Yılmaz
Yazı Başlığı: Kadınlar daha çok eser alıyor
Yazı Linki: https://www.hurriyet.com.tr/yazarlar/ihsan-yilmaz/kadinlar-daha-cok-eser-aliyor-42059955
Yazı İçeriği: Dün ve bugün önizlemeye açılan fuar 15 Mayıs tarihine kadar gezilebilecek.Yine Akbank’ın ana partnerliğinde düzenlenen fuara Türkiye’den 23 çağdaş sanat galerisi katılıyor.Sonbaharda uluslararası galerilerin de katılacağı büyük fuardan önce bahar aylarında böyle bir fuarı yapmalarının nedenini piyasa koşullarına ve Türkiye sanat pazarının iki fuarı kaldıracak kadar güçlenmesine bağlıyor Contemporary Istanbul Yönetim Kurulu Başkanı Ali Güreli. Ve özellikle genç koleksiyoncuların artmasının ve çağdaş sanata ilgi göstermesinin bu talebi doğurduğunun altını çiziyor.Konuştuğum galeri sahipleri ve sanatçıların gözlemleri de bu görüşü doğrular nitelikte. Benzer şeyleri söylüyorlar. Özellikle de genç ve kadın sanat alıcısının erkeklere oranla daha fazla olduğu yönünde tespitleri.Kazım Karakaya’nın Haliç’in sularına temas eden heykelleri fotoğraf çekimlerinde en çok tercih edilenler arasında. FİYATLAR 6 BİN - 1.8 MİLYON TL ARASINDAGelelim fuarda yer alan eserlerin fiyatlarına...Sorduğum eserler 6 bin liradan başlıyor, 120 bin dolara (1 milyon 800 bin TL) kadar çıkıyordu.Akbank Sanat fuara, Arte Povera sanat akımının öncülerinden olan, resim ve heykeli harmanladığı eserleriyle bilinen Jannis Kounellis’in ‘Topkapı’ adlı eseriyle katılıyor.Tarihi tersane binasında sıralanan galeriler temsil ettikleri sanatçıların eserlerini sergiliyor. Daha az galerinin bir arada olması ziyaret açısından da kolaylık sağlamış. Çok fazla eser görmenin getirdiği körleşme olmadan Haliç kıyısındaki sosyalleşme alanlarına ulaşabiliyorsunuz.Sahildeki açık alana daha fazla heykel konmuş. Bir tür açık heykel bahçesi olmuş. Eserlerle selfie çekenlerin arasından geçip oturacağınız mekânlarda Haliç ve Tarihi Yarımada manzarası eşliğinde zaman geçirmek de oldukça keyifli.NFT SERGİSİ VE KONFERANSI DA VAR  CI Bloom dünyanın en önemli NFT eserlerinden oluşan “Digital Horizons: The New State of Art” adlı seçkisine de ev sahipliği yapıyor.Sergide sanatseverler, NFT koleksiyoncularının sahip olduğu Beeple, XCopy, Pak, Damien Hirst, Sofia Crespo, Larva Labs, Mario Klingemann ve BayC gibi önemli sanatçıların eserleriyle buluşuyor.12-14 Mayıs tarihleri arasında gerçekleşecek yaratıcı Blockchain endüstrisi ve NFT konferansının da yer alacağı CI Bloom’da dinleyiciler, önemli koleksiyoner ve sanatçıların konuşmalarına ve NFT’lerin hukuki ve mali açılardan inceleneceği tartışmalarına, önemli global NFT/Blockchain şirketlerinin sunum ve eğitimlerine katılma imkânı bulacak.  AFYON’DA FESTİVAL ZAMANI  BİR Anadolu kentinde tam 21 yıl boyunca hiç aksatmadan hem klasik hem de caz festivali yapmak gerçekten büyük iş. Bu istikrarı ve 21 yıl boyunca yılmadan festivalleri gerçekleştiren tutkuyu ödüllendirmesi çok önemliydi Kültür ve Turizm Bakanlığı’nın. 2021 yılının ‘Özel Ödül’lerinden biri Afyonkarahisar Klasik Müzik ve Caz Derneği’ne ve kurucusu Hüseyin Başkadem’e verildi.Afyonkarahisar Festivalleri’nde bugüne kadar klasik ve caz olarak toplam 650 ücretsiz konser gerçekleştirildi. Yalnızca Klasik Müzik Festivali’nde toplam 8 bin konsere katıldı. Aynı zamanda okul söyleşi ve konserlerinde de 21 yılda yaklaşık 800 bin öğrenciye ulaşıldı.Genel Sanat Yönetmenliği’ni Hüseyin Başkadem’in üstlendiği Afyonkarahisar Klasik Müzik Festivali’nin açılışı bu akşam TED Afyon Koleji Salonu’nda, Bursa Bölge Devlet Senfoni Orkestrası’nın kemancı Jülide Yalçın’a eşlik edeceği konserle yapılıyor.Bu yıl Frig Vadisi ve Dereçine Kasabası’nın da eklendiği mekânlarda Praha Yaylı Çalgılar Dörtlüsü, Vysehrad Trio, Trio Novus gibi grupların ve solistlerin konserleri müzikseverleri bir araya getirecek.Festivalin 19 Mayıs’taki kapanış konserini ise Veloce Yaylı Çalgılar Dörtlüsü, Ayazini Frig Vadisi’nde verecek.Festival kapsamında pek çok ünlü yazar ve sanatçı Afyonkarahisar’daki okullarda öğrencilerle buluşup konuşmalar yapacak.Hüseyin Başkadem tutkulu bir müzik öğretmeni olarak Afyonkarahisar’daki festivalleri yapmaya başladığında kendisiyle konuşmuş ve ‘Afyon’un kültür delisi’ diye haber yapmıştım. Aradan 22 yıl geçmiş ve Hüseyin deliliklerini halen sürdürüyor. İyi ki...Kendisini bu ısrarlı tutumunda yalnız bırakmayan başta Kültür Bakanlığı ve yerel yönetimlerle sponsorların da hakkını teslim etmek gerekiyor.
Yazı Tarihi: Mayıs 11, 2022 06:29
