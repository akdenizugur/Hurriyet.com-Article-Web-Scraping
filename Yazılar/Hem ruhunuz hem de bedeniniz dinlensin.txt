Yazı Yazarı: Saffet Emre Tonguç
Yazı Başlığı: Hem ruhunuz hem de bedeniniz dinlensin
Yazı Linki: https://www.hurriyet.com.tr/yazarlar/saffet-emre-tonguc/hem-ruhunuz-hem-de-bedeniniz-dinlensin-41987351
Yazı İçeriği: Salzburg’dan Altaussee’ye yaklaşık 1.5 saatte varıyorsunuz. Yol boyunca dünyanın en güzel manzaraları eşlik ediyor size. Doğanın içinde olmanın huzuru daha yolda kaplıyor içinizi. Vivamayr Altaussee Sağlıklı Yaşam Kliniği’nin önünde uzanan göl manzarası karşılıyor konukları önce. Yazın yüzmek, kışın da etrafındaki parkurda yürümek gölün nimetlerinden. Çevredeki köy ve kasabalara ulaşan başka yürüyüş parkurları da mevcut. Sadece 10 dakika mesafede bir kayak merkezi var. Merkez bir tek kayak sevenleri ilgilendirmiyor. Altaussee’de bir de kayak merkezi var. Kaymak dışında kar yürüyüşü de popüler.Kar raketiyle yürüyüş yaygın bir etkinlik, ciddi enerji harcatıyor. Bu arada belirteyim, Altaussee, James Bond’un ‘Spectre’ filminin bir bölümüne ev sahipliği yapmış. Çevrede görülmesi gereken birçok güzellik var ve eminim bu bölgedeki güzellikler sizi de büyüleyecek. Salzburg’dan yarım saat sonra Göller Bölgesi başlıyor ve burası 76 gölden oluşuyor. Bu bölgede mutlaka uğramanız gereken bir adres de Hallstaatt. 800 kişinin yaşadığı köyü senede 1.5 milyon turist ziyaret ediyor. Ziyaretçilerin yüzde 90’ı da Uzakdoğulu; çünkü köy Çin’de de çok meşhur olan bir Güney Kore dizisine ev sahipliği yapmış. Bu durum beyaz ekranın günümüzdeki gücünün en canlı örneği gibi. UNESCO Dünya Kültür Mirası Listesi’ndeki köyün adı Kelt dilinde ‘Tuz Yeri’ demek çünkü dünyanın ilk tuz madeni bu köyde. Fotoğraf çekmeye ara verdiğinizde size önerim yolunuzu köyün tepesindeki Aziz Micheal Kilisesi’ne düşürmeniz. Bu kilisenin diğerlerinden farkı, girişindeki kemik evi. Ölülerin konduğu bu evler Alpler’in bu bölgesinde eskiden çok yaygınmış ama zamanla bu gelenek yok olmuş. Burada göreceğiniz de son kemik evi. Sağlıklı yaşam merkezi baharda yemyeşil.İçinde 1.200’e yakın kafatası var. 1700’lerde mezarlarda yer kalmayınca ölülerin kafataslarını ve kemiklerini çıkarıp, temizleyip motiflerle boyamışlar. Biraz ürkütücü ama oldukça ilgi çekici bu mekânı görmenizi öneririm. Buraya en son kafatası, 1983’te vefat eden bir kadının vasiyeti üzerine 1995’te konmuş. Bölge hakkında daha fazla bilgi edinmek isterseniz ‘Ayrıcalıklı Rotalar’ın Salzburg bölümüne YouTube kanalımdan, internet sitemden veya SET uygulamasından ulaşabilirsiniz. Kendinize vakit ayırın Çevredeki güzellikleri görüp ruhunuzu doyurduktan sonra gelelim bedeniniz için kendinize vakit ayırmaya... Vivamayr Altaussee Sağlıklı Yaşam Kliniği bu konuda 1 numaram. Tesis aslında tam donanımlı bir klinik ve her şey uzman doktorların gözetiminde yapılıyor. İlk iş olarak gıda toleransınızı belirlemek için size testler uygulanıyor. Çıkan test sonuçları doğrultusunda, toleransınızın olmadığı yiyecekleri içermeyen bir menü oluşturuluyor. Kemik evi, Aziz Micheal KilisesiKamp dışında da uygulayabileceğiniz bir beslenme listesi bu aslında. Zaten felsefe orada bulunduğunuz sınırlı sürede sizi sağlıkla buluşturmak değil, bilmediklerinizi öğreterek ya da doğru bildiğiniz yanlışların farkına varmanızı sağlayarak beslenme alışkanlığınızı değiştirmek. Aynı zamanda günlük aktiviteleriniz için de bir program oluşturuluyor ve kaldığınız süre boyunca bu programa göre hareket ediyorsunuz. Burası klinik diye geçiyor ama tesis 5 yıldızlı otellerin sunduğu konfora sahip. Tahmin etmesi zor olmayacağı üzere klinik modellerin, sporcuların, oyuncuların da vazgeçilmez adresleri arasında. Bence ünlüler sadece detoks için değil, manevi arınma için de geliyorlar. Çünkü burada yaşanan tam bir ruh detoksu. Detaylı bilgi: cruisebrands.com.trTHY'NİN 'MEGA' BAŞARISI
Yazı Tarihi: Ocak 23, 2022 08:36
