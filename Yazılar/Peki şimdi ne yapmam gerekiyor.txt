Yazı Yazarı: Sina Afra
Yazı Başlığı: Peki şimdi ne yapmam gerekiyor
Yazı Linki: https://www.hurriyet.com.tr/yazarlar/sina-afra/peki-simdi-ne-yapmam-gerekiyor-41030986
Yazı İçeriği: Son dönemde en çok karşılaştığım soruların başında genç girişimcilere verebileceğim tavsiyeler olup olmadığı yer alıyor. Bugün baktığınızda neredeyse her gün yeni bir girişim haberi görüyorsunuz. Akıllardaki birtakım fikirler tomurcuklanıyor; kimi filiz veriyor, kimi gün ışığını göremeden yok oluyor. Peki başarılı girişimin yolu nerelerden geçiyor? Bu sorunun cevabı tabii ki buraya yazacaklarımızla sınırlı olamaz. Ama en temelde girişimcilere belki birkaç ipucu verebilir.Yapılması gereken ilk şey aklınıza bir fikir geldiğinde bu fikre âşık olmadan soğukkanlı bir şekilde fikri değerlendirmek olmalı. Gerçekten bu fikre inandığınız takdirde fikri uygulamaya geçirmek, bir sıfır önde başlamanızı sağlar.Girişimcilerin zaman zaman içine düştüğü hatalardan biri küçük düşünüp büyük adımlar atmaya çalışmaları oluyor. Burada bakış açısını değiştirmek lazım.  Yapılması gereken bunun tam tersi. Yani büyük düşünüp küçük adımlar atılmalı.Olabildiğince bilgi toplayınHer şey tamam; fikir oluştu ve hayata geçti, bir ürün ya da hizmet sunulmaya başlandı. Sıra yatırımcı bulmaya geldi. Bu noktada en önemli konulardan biri yatırımcılar hakkında bilgi toplamak olmalı. Yatırımcılarınızı seçerken onlar hakkında bilgi toplamak ve geçmişte yaptıkları yatırımlardaki girişimcilerden referans almak bir avantaja dönüşebilir. Genç girişimcilerin en sık yaptığı hata ilk yatırımcıyla anlaşmak oluyor. Yatırımcınızı iyi seçmeniz uzun vadeli başarınız için çok önemli. Yatırımcınızı kovamazsınız, ortaklarınızla bile ayrılmak çok daha kolaydır. İmzaladığınız hukuksal anlaşmalar çerçevesinde, yatırımcılar korunaklı bir konumdadır ki böylesi doğru olan zaten. Onun için yatırımcı seçerken bu sürece zaman ayırıp, iyi seçmek gerekiyor.Yatırımcınızı seçerken mutlaka onun daha evvelki girişimleriyle konuşun. Eğer tavsiye ediliyorsa, onu adayların arasına alın. Yatırımcı hakkında alınan referans, onun işler kötü gittiğinde ne yapacağı hakkında ipucu verir. Girişimcinin yatırımcıyı seçmesi gerektiğini tüm süreçte unutmayın. Deneyimsiz yatırımcı, yatırımcının en tehlikelisidir. Kesinlikle deneyimsiz yatırımcıya “lead-investor” denilen ana yatırımcı rolünü bırakmayın.Yeni girişimcilerin inovasyona yönelmesi ve nakit akışlarını ciddi, planlı bir şekilde kontrol etmeleri de atlanmaması gereken bir diğer önemli konu.Başarının büyük bölümünün şansa dayalı olduğunu düşünsem de, şansın da aslında çok çalışanlara geldiğine inanıyorum. Çok çalışmak, sizinle aynı işi yapanlardan daha çok çalışmak işin anahtarı. Tabii bunu yaparken bir ekip de oluşturmak gerekiyor.
Yazı Tarihi: Kasım 26, 2018 09:22
