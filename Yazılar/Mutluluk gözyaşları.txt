Yazı Yazarı: Tülay Demir
Yazı Başlığı: Mutluluk gözyaşları
Yazı Linki: https://www.hurriyet.com.tr/yazarlar/tulay-demir/mutluluk-gozyaslari-41755250
Yazı İçeriği: Azez Yunus Emre Enstitüsü kursiyerlerinden oluşan ve ocak ayında düzenlenen sertifika töreninde de sahneye çıkan Zeytin Ağacı tiyatro grubu ile yine enstitü bünyesinde oluşturulan müzik grubu, 2 Mart’ta Mardin’de, 3 Mart’ta ise Kahramanmaraş’ta izleyiciyle buluştu. Kahramanmaraş’taki organizasyonu ben de izledim. Tiyatro gösterisi ve konser öncesi Türk halk müziği sanatçısı Şükriye Tutkun ile beraber Kahramanmaraş Geçici Sığınma Merkezi’ne uğrama şansı bulduk. Merkezde, aynı anda hem yürek burkan hem de mutluluktan ağlatan bir kavuşma hikayesi yaşandı.Savaş bölgesinde kıl payı hayata tutunan Adnan’ın, 2013 yılından bu yana görmediği ailesi ile bir araya gelip kavuşmasına tanıklık ettik. Böylesi hüzünlü, olağanüstü mutluluk tablosuna kimin içi titremez ki? Savaşın acısı o mutlu dakikalarda bile olağanca şiddetiyle yüzümüze vurdu.Dilerim pandemi sonrası sık sık dile getirdiğimiz “yeni dünya düzeni”, barışı da kapsıyor olsun. Tüm dünyada barış rüzgarları essin. Hiçbir çocuk ailesinden ayrı düşmesin, kimse topraklarını terk etmek zorunda kalmasın...Teknoloji peşine TIR’la düştülerGeçmişte yaşananlara kimse kuşak farkı falan demesin. Zaman öyle hızlı akıyor, dünya öyle hızla değişiyor ki, ebeveynleri bırakın kardeş kardeşin donanımlarına zor yetişiyor.Şunun şurasında 30 sene önce ödevlerimizi ansiklopedi karıştırarak tamamlıyor, dünyayı soluk fotoğraflarla keşfe uğraşıyorduk. Z kuşağına göre bildiğin dinozorduk!Derken zamanda sıçrama yaptık...Şimdi herkes dünyayı cebinde taşıyor. İstediği bilgiye anında ulaşıyor. Dünyanın öbür ucuna saniyeler içinde görüntülü bağlantı kuruyor.Merhaba, dijital çağa hoş geldiniz.Siz de “yeni teknolojiye yetişemiyorum” diyenlerdenseniz tavsiyem, Türkiye turuna çıkan Dijital TIR’ı yakalamanız. İlginizi çektiyse, şimdi TIR’ın detaylarını veriyorum. Dijital Tır, İletişim Başkanlığı’nın hayata geçirdiği bir proje... Hedefi ise Türkiye’nin milli, tarihi, kültürel ve bilimsel zenginliklerini, dijital teknolojinin en üst olanaklarını kullanarak sunmak, Türkiye’nin gelecek vizyonuna katkıda bulunmak.Dijital ve teknolojik uygulama alanlarıyla donatılmış aracın iç hacmi 40 metrekare... Bu kadar alana ne sığdırılabilir derseniz; dijital dünyaya gerçekten epey uzaksınız demektir.Araçta sizi üç boyutlu holografik sunucu karşılıyor. İçeride harekete duyarlı ekrandan 3 boyutlu sanal kutuya, yeşil perdeden sihirli aynaya çok şey bulunuyor.Dijital TIR’ın Türkiye turu Edirne ile başladı. Uğranacak toplam şehir sayısı 52... Ne zaman nereden geçeceğine gelince... Bugün akşama kadar Balıkesir’de... 9-12 Mart arasında ise Manisa’da olacak.Sonrası... dijitaltir.org sitesinden takibi mümkün...Bir akşam ansızın yeşillendikBirkaç yıldır özel günlerde İstanbul’un simge noktaları, özel ışıklandırmalarla bayram yerine dönüyor. Bu renkli uygulama kimi zaman kutlama coşkusunu tırmandırıyor, kimi zaman farkındalık yaratıyor.O yapılar son olarak bir akşamda yeşilleniverdi. Galata Kulesi, FSM ve YSS köprüleri, özel aydınlatmalarla yeşile boyandı. Bu defa sebep, Yeşilay Haftası’nı kutlamaktı...Yeşilay’ın 101. kuruluş yılı etkinlikleri kapsamında, Galata Kulesi sadece yeşil renkle kaplanmakla kalmadı, yapıya kurumun adı ve logosu da yansıtıldı.Toplumun bağımlılıklarla ilgili farkındalığını artırmak hedefiyle önleyici ve rehabilite edici çalışmalarını bir asırdır yürüten Yeşilay’ın tüm gönüllülerine, emekçilerine helal olsun diyorum. Biliyorum bu çok ütopik ama umarım bir gün bu tür çalışmalara hiç gerek duyulmaz, dünyada bağımlılık adına bir şey kalmaz. Sevgiyle, sağlıkla kalın...
Yazı Tarihi: Mart 05, 2021 06:29
