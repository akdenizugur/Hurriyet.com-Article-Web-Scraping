Yazı Yazarı: Sina Afra
Yazı Başlığı: Sosyal medya pazarlama platformu olarak nasıl kullanılır
Yazı Linki: https://www.hurriyet.com.tr/yazarlar/sina-afra/sosyal-medya-pazarlama-platformu-olarak-nasil-kullanilir-41168742
Yazı İçeriği: Sosyal medyanın ortaya çıkmasıyla birlikte geleneksel pazarlama yöntemleri de değişmeye başladı. Bugün çoğumuz günlük hayatında sosyal medyada yaşayan, telefonlarını sık sık kontrol eden insanlar olduk. Bu ağlar, markaların da müşterileriyle etkileşimini kolaylaştırmasında etkili pazarlama araçları haline geldi. Şirketler, bilinirliğini artırmak ve daha fazla kişiye ulaşmak istiyor. Artık pek çok marka yeni bir ürün veya hizmeti sosyal medya aracılığıyla duyuruyor, çeşitli indirim fırsatları sunuyor. Peki sosyal medya bir pazarlama platformu olarak nasıl kullanılabilir ve artıları neler?Girişimciler, çeşitli ölçüm araçlarıyla sosyal medyadan bir pazarlama aracı olarak nasıl yararlanabileceklerini ortaya koyabilir ve uygun kampanyalar için bu verileri kullanabilir. Twitter, Facebook, Instagram ve Youtube gibi sosyal paylaşım siteleri, markaların bilinirliğini düşük maliyetlerle artırabilecekleri yerler. Buralarda sınırlı kaynaklarla küresel bir takipçi, izleyici kitlesine ulaşabilirsiniz. Ayrıca sosyal medya kullanmak, sitenizin SEO’sunu da güçlendirir. MÜŞTERİLERİNİZİ TANIYIP ANLAMANIZI SAĞLARSosyal medya pazarlaması takipçilerinizi anlamanıza yardımcı olacaktır. Peki bu neden önemli? Çünkü müşterinizi anlarsanız, daha iyi içerik ve daha ilgi çekici paylaşımlarda bulunabilir, böylece daha fazla trafiğe sahip olabilirsiniz. Bu durum ürün stratejinizi geliştirmede de oldukça avantaj sağlar, satışlarınıza da etkisi olur. Sosyal paylaşım siteleri, potansiyel müşteri tabanınızla etkileşimi sağlamanızda oldukça etkili pazarlama araçları haline geldi. Buralarda büyük bir pazar var ve sonuçları neredeyse anında alabiliyorsunuz.Sosyal medya pazarlaması, müşterilerinizin satın aldıkları ürünleri ve nedenlerini, hobilerini, paylaştığı yayınları, takip ettikleri web sitelerini görmenizi sağlar. Bu sayede tüketicilerin davranışlarını ölçebilirsiniz.HEDEF KİTLENİZİ BELİRLEYEBİLİRSİNİZSosyal medya reklamlarının en önemli artılarından biri ise hedef kitlenizi belirleyebilmeniz. Örneğin Facebook reklamlarında yaş, cinsiyet, eğitim düzeyi gibi pek çok alanı belirleyebiliyor ve potansiyel müşterilerinize çok daha hızlı ulaşabiliyorsunuz. Dolayısıyla bu platformlardan hedef kitlenizi belirleyerek paylaşım yapmak büyük bir avantaj sağlıyor. Sosyal medya uygun bir PR stratejisi için de oldukça doğru bir kanal olabilir.MARKA DEĞERİ VE SADAKAT SAĞLIYORPek çok araştırma sosyal medya kanallarını aktif olarak kullanan markaların daha fazla müşteriye sahip olma ihtimalinin yüksek olduğunu ortaya koyuyor. Günümüzde tüketiciler hizmet aldıkları markalara bir sıkıntı olduğunda en hızlı şekilde ulaşmayı istiyor. İşte bu kanallar iyi kullanılırsa tam da bunu sağlıyor. Artık müşterisine hızlı yanıt veren markalar kazanıyor. Bu da marka sadakati sağlıyor.Tabii burada dikkat edilmesi gereken bir diğer nokta da müşterilerinizi sadece bir gelir kaynağı olarak görmemek. Bu kanallarda takipçilerinizin ilgi alanlarına göre yapacağınız eğlenceli, bilgilendirici, yararlı paylaşımlar da etkileşimi artırıp daha çok kişiye ulaşmanızı sağlar. En önemlisi de insan olarak değer verdiğinizi gösterir. Siz önemsediğinizi gösterirseniz, onlar da markayı sahiplenir. Özellikle günümüzde bu konu oldukça önemli.Dolayısıyla günümüzde aktif bir sosyal medya varlığı büyük bir avantaj. Hem müşterilerinizle güçlü bir ilişki kurabilir hem de yeni müşteriler kazanabilirsiniz.Böylece sosyal medyanın satışlarınızı artırmada da oldukça büyük bir rol oynadığını söyleyebiliriz.
Yazı Tarihi: Nisan 01, 2019 11:10
