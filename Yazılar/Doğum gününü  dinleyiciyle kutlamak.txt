Yazı Yazarı: Sinem Vural
Yazı Başlığı: Doğum gününü  dinleyiciyle kutlamak
Yazı Linki: https://www.hurriyet.com.tr/yazarlar/sinem-vural/dogum-gununu-dinleyiciyle-kutlamak-41985575
Yazı İçeriği: Kalben şarkılarıyla ilgili yıllardır aynı örneği veriyorum. Üzgün olduğum bir dönemde hayatıma girdiği ve söylediği şarkılar bir noktama dokunduğu için çok severim. Hani olur ya varlığını bildiğiniz ama geriye ittiğiniz bir nokta... “Dokunsanız ağlarım” dediğiniz o nokta. Zaman içinde modern aşk hikayeleri yazan Kalben, etrafından, toplumdan, kadın cinayetlerinden, mücadelelerden ve ortak dertlerimizden ilhamını aldı. Bu anlamda kendisi söz müzik yazan bir şehirli ozan geleneğini benimsedi. Kadınlara ses vermek, duyulmak istemeyeni duyulur kılmak ve yüksek perdeden olmasa da derdini anlatmak istedi. “Eski Dünyanın Yangını” da tam böyle bir albüm. Söz ve müziği kendisine ait 13 şarkı bildiğiniz Kalben gibi... Ama bu kez sözler başka bir yolu işaret ediyor. Kişisel sanıyorsunuz ama senin, benim ve onun hikayeleri. Kalben’in vokali kendine has olduğundan daha önce dinlediğinizi sandığınız şarkılar sanıyorsunuz. Tanıdık ve sizden. Albümde 8 prodüktörün çalışması farklı renkleri katmış ve ortak bir dil ortaya koymuş.“Bugün Bana Tatil”, “Pişmaniye” ve “Kedi” bana hitap eden şarkılar oldu. Bazı düzenlemeler ise yenilikçi ve farklı geldi. “Taksi”, “Kalbim Yeniden” gibi... Ama bütünü dinleyince, detaya takılmayı bırakıyorsunuz. Kalben, benim gibi ayrılık şarkılarına tav olanları da es geçmiyor. Ama kırık kalpler albümü arıyorsanız bu albüm onlardan biri değil.Baştan sona hepimizin hikayesine oradan ya da buradan değinen Kalben, böylece doğum gününü dinleyiciyle kutlamış oluyor. Kitabıyla, çeşitli ruh hallerine sahip kadınlarıyla, cümleleriyle “Eski Dünyanın Yangını”; bu haftanın değerli, üzerine kafa patlatılmış albümlerinden.“TERSYÜZ” bir şarkıBeats By Girlz Türkiye, İKSV Alt Kat ve YGA yapımcılığında iki gün süren canlı yayınlarda gönderilen ses dosyalarıyla kollektif şarkı “Tersyüz”ü hazırladı. Şarkının müzik, düzenleme ve prodüksiyonunu Beril Sarıaltun üstlenirken, vokalde Deniz Taşar, trompette Dilan Balkay, piyanoda Esin Aydıngöz ve kemanda Myrthe Van De Weetering yer aldı. Kadın müzisyenlerin görünürlüğünü arttırmak üzerine çalışmalarda bulunan platformun bu amaçla hazırladığı katılımlı şarkı, kendi disiplinlerini melodilere katan müzisyenler için de güzel bir iş olmuş.Hâlâ dinlemediysenizSelin, “Gidip Gel” şarkısının İngilizce versiyonunu yayınladı. İngilizce yazılıp Türkçeye çevrilmiş olduğu rahatça anlaşılan şarkının, bu hali ilkinden oldukça iyi. Aleyna Tilki ve Edis’ten sonra Warner’ın dikkatini çeken bu yeni ismi hâlâ dinlemediyseniz çok şey kaçırıyorsunuz.Nakarat işi ondaSefo’nun Latin soslu şarkılarının yenisi “Affettim”, “Bilmem Mi” sularından yeni bir iş. Yine Aerro’nun prodüktörlüğünü üstlendiği bu yeni şarkıda bir kere daha görüyoruz ki nakarat işini Sefo iyi biliyor.Ritmik yolEren Alıcı’nın projesi Evdeki Saat’ten albüm öncesi ilk şarkı geldi: “Sarmaşık”. Alternatif pop’a elektronik sosu ekleyen Alıcı’nın bu yeni ve ritmik yolu kendine çekiyor.Keyifli bir aile albümüYarın yayınlanacak enteresan bir albüm geçti elime; Eda Baba’nın “Aile Albümü”. 6 türkülük albümde Eda Baba’nın sesi profesyonel olarak hiç şarkı söylemeyen annesi, babası, ablası ve erkek kardeşi ile birleşiyor. Ev ortamında kaydedilmiş gibi bir neşede olan bu albümün tınısına şaşırmadım. Çünkü ilk albümünde olduğu gibi şarkıcı, Barabar’dan tanıdığımız aranjör Fırat İkisivri ile çalışmış. “Zülüf Dökülmüş Yüze”yi de solo seslendiren Baba’nın bu albümle ailesine ve sevenlerine bir hediye veriyor. Aile bireylerinin de yetenekli olduklarını buraya not düşeyim.Şairin elinden “Yalan”Allame, yeni şarkısı “Yalan”ı yarın dinleyiciyle buluşturuyor. Sözü, bestesi ve düzenlemesi Allame’ye ait şarkının girişinde de sesinin ne kadar güzel olduğunu duyuyorsunuz. Üretimlerinin yakın takipçisi olduğum Allame’nin şairliği beni hep etkiliyor.
Yazı Tarihi: Ocak 20, 2022 06:29
