Yazı Yazarı: Nuran Çakmakçı
Yazı Başlığı: Boğaziçi Hukuk 100 öğrenciyle eğitime başlıyor
Yazı Linki: https://www.hurriyet.com.tr/yazarlar/nuran-cakmakci/bogazici-hukuk-100-ogrenciyle-egitime-basliyor-42006921
Yazı İçeriği: Üniversite yetkililerinden aldığım bilgilere göre Boğaziçi Üniversitesi Hukuk Fakültesi’nin açılış hazırlıkları sürüyor. Eğitim programının ve akademik kadronun oluşturulması için çalışmaların yakında tamamlanacağı belirtiliyor. Edindiğim ilk izlenime göre Boğaziçi Üniversitesi Hukuk Fakültesi, Türkiye’nin uluslararası hukuk alanında ihtiyaç duyduğu uzman iş gücüne katkı sağlayacak gibi görünüyor. Yani hazırlık çalışmaları o yönde ilerliyor.EĞİTİM İNGİLİZCE VE TÜRKÇEİngilizce ve Türkçe eğitim verilecek olan Hukuk Fakültesi’nde Koç Üniversitesi ve Galatasaray Üniversitesi Hukuk Fakültesi’nde olduğu gibi Türk hukukuna dair dersler Türkçe, seçmeli dersler ise İngilizce olarak okutulacak ve tüm öğrenciler İngilizce Hazırlık Okulu’nu tamamlamak zorunda olacak. İnsan hakları, hukuk tarihi gibi zorunlu dersler de İngilizce olarak verilecek. Hukuk fakülteleri YÖK’ün koyduğu Türkçe-İngilizce ders oranı ölçütüne uymakla yükümlü. Boğaziçi Üniversitesi Hukuk Fakültesi’nde de özellikle yabancı literatürü takip etmenin önemi nedeniyle İngilizce derslerin yasal zorunluluk olan yüzde 30 oranının oldukça üzerinde olacağı söyleniyor.  AKADEMİK KADRO TAMAMLANIYORFakülte, akademik kadro çalışmalarını da tamamlamak üzere. Üniversitenin fakülte ana sayfasında kabul edilen öğretim üyelerinin isimleri açıklandı. Kadroya alınan öğretim üyelerinin doktora derecelerinin yurtdışındaki saygın üniversitelerden olması tercih edildi. Bugüne kadar kadroya alınan 7 öğretim üyesinin yüksek lisans ve doktoralarının Queen Mary Londra Üniversitesi, Oxford Üniversitesi, Durham Üniversitesi, Leicester Üniversitesi, Sorbonne Üniversitesi gibi önemli eğitim kurumlarından olması dikkat çekiyor.DİL PUANLARI YÜKSEKKadroya atanan akademik personelin Yabancı Dil Sınavı puanı, çok tartışma yaratmıştı. Yetkililer dil puanı 90 ve üzerinde olan adayların araştırma görevlisi olarak istihdam edildiğini belirterek, “ALES puanı 100 olan bile var ki burada da 90’ın altında ALES puanı bulunmuyor. Yurtdışı doktora sahibi akademik personelin de eğitimleri itibarıyla yabancı dil sorunu zaten yok” diyor.ULUSLARARASI HUKUK ALANINA YOĞUNLAŞACAKFakülte temel hukuk eğitiminin yanı sıra özellikle güncel hukuk ihtiyaçları ile Boğaziçi Üniversitesi’ne uygun uluslararası hukuk alanlarına odaklanacak. Seçmeli derslerle eğitimin genişleyeceği alanlar arasında bilişim hukuku, enerji hukuku, deniz hukuku, finans hukuku, sermaye piyasası hukuku, rekabet hukuku, Avrupa Birliği hukuku, insan hakları hukuku, spor hukuku sayılıyor. Mezunların küresel hukuk konularında yetkin, karşılaştırmalı hukuk perspektifine sahip; Avrupa İnsan Hakları Mahkemesi, Avrupa Birliği Adalet Divanı ve uluslararası tahkim mahkemelerinin içtihatlarına hakim olması hedefleniyor. Ayrıca öğrencilerin bu ve benzeri kurumlarda staj yapması için görüşmelerin başladığı belirtiliyor. 
Yazı Tarihi: Şubat 20, 2022 12:00
