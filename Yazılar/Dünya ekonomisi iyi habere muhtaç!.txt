Yazı Yazarı: Sefer Levent
Yazı Başlığı: Dünya ekonomisi iyi habere muhtaç!
Yazı Linki: https://www.hurriyet.com.tr/yazarlar/sefer-levent/dunya-ekonomisi-iyi-habere-muhtac-42061462
Yazı İçeriği: Avrupa’da gösterge gaz vadelileri Ukrayna üzerinden Rus gazı akışının düşmesi sonrasında yüzde 22’ye varan yükseliş kaydetti. Rusya’dan gelen misilleme kararı da piyasada fiyatlamalara yön veren temel unsurlardan biri olarak öne çıktı. Almanya Ekonomi Bakanı Habeck, Rusya’nın gaz kesintilerinin Almanya’nın ithalatının yüzde 3’üne ulaştığını söyledi. Yani gaz fiyatlarındaki artışın özellikle Avrupa’da fiyatları körüklemesi, enflasyonu azdırması kaçınılmaz görülüyor.-ABD’de Nisan ayında ÜFE yıllık bazda yüzde 11 aylık bazda ise yüzde 0,5 arttı. Beklentilerin üzerinde gelen rakam sonrası yüzde 2’lik enflasyon hedefinden iyice uzaklaşıldığı ve Fed’in önümüzdeki toplantılarda birden fazla kez yarım puanlık faiz artışına gidebileceği değerlendiriliyor.-Hindistan’ta yedi aydır yükselen manşet enflasyon yüzde 7,79’a yükselerek 2014 Mayıs ayından bu yana en yüksek seviyesine ulaştı. Enflasyonun son dört aydır hedef aralığının üstünde seyrettiği ülkede Haziran ayında faiz artışının devam etmesi bekleniyor.-Ünlü yatırımcı Mark Mobius, CNBC’ye verdiği röportajda kripto piyasasında birçok kişinin ümidini yitirmesinin S&P 500 için öncü bir gösterge olduğuna dikkat çekerek piyasanın bir miktar daha aşağı gitmesinin muhtemel olduğunu belirtti.-Çinli Gayrimenkul geliştirme şirketi Sunac China, 742 milyon büyüklüğündeki dolar cinsi tahvilinin kupon ödemesi gerçekleştiremedi ve diğer tahvillerinin ödemelerini de kaçırabileceğini belirtti. İnşaat şirketlerinin borç krizi dünyanın en kalabalık ülkesi olan Çin’deki devasa gayrimenkul piyasasını etkiliyor. Yeni konut satışları ve inşaatına başlanan konut sayısı keskin şekilde gerilerken, kredi almanın zorlaşmasıyla birlikte inşaatların yarıda kalacağından endişelenen potansiyel alıcılar alım kararlarını ertelemeye başladı.20 SANİYEDE MİLYONLUK KARAR"Teknoloji işinde 35 seneyi geride bıraktım. Bu işin hemen her tarafında bulunmuşum bu yüzden karşımdaki girişimci bana bir şeyi anlatırken; aslında bir sonraki cümleyi aşağı yukarı tahmin edebiliyorum. Risk yok mu? Elbette var. Ancak ben genelde ilk 20 saniyede kararımı veriyorum”Bu sözlerin sahibi Escort Teknoloji Yatırım Yönetim Kurulu Başkanı İbrahim Özer. Özer’in 20 saniyede verdiği milyon dolarlık yatırım kararlarının detaylarını aktaracağım. Ancak önce bir tespitte bulunmamda fayda var.İbrahim ÖzerDünya öyle bir hal aldı ki, kendini yenilemeyen, gelişmelere ayak uyduramayan şirketler ya bir bir küçülüyor ya da yok oluyor. Hatırlayın fotoğrafçılıkta Kodak, cep telefonunda Nokia, Ericsson ve Motorola gibi bir döneme damgasını vurmuş şirketlerin şimdi esamesi okunmuyor.DÖNÜŞÜM KARARITürkiye’de PC denilince akla gelen ilk markalardan biriydi Escort. Tablet ve akıllı cep telefonu devriminden hemen sonra sürpriz bir kararla dönüşüm programı başlattı ve yönünü yerli girişim ve sürdürülebilir yatırımlara çevirdi. Şirket bu strateji doğrultusunda son 2 yılda art arda yaptığı startup yatırımlarında toplam 50 girişime ulaşırken; yıl sonuna kadar bu rakamı 60’a çıkarmayı hedefliyor. Şirketin 30. yılı dolayısıyla bir grup gazeteciyle buluşan İbrahim Özer’i dinlerken değişim konusunun ne kadar önemli olduğunu bir kez daha anladım. Eğer PC işinde kalsaydı belki de bugün belki de Escort da esamesi okunmayan şirketler kervanına katılacaktı. Bugün Escort hem “tohum” yani “erken aşama” safhasında iştirak ettiği teknoloji şirketlerine ihtiyacı olan sermaye ve tecrübeyi aktarabiliyor hem de portföyündeki şirketler büyüdükçe kendisi de büyüyor, gelişiyor.“Alesta” girişim sermayesi fonu aracılığıyla yatırım gerçekleştiren grup, siber güvenlikten bio-teknolojiye, SaaS platformundan batarya teknolojilerine, oyundan online terapiye teknoloji üreten şirketlere yatırım yapıyor. Bunlar arasında cep’ten tek tuş ile çoklu seçenekle içecek siparişi verilen BiSU, ebeveyn ve çocuklara online danışmanlık hizmeti sağlayan Kidolog, göz tansiyonunu (glakom hastalığı) tedavi etmek ve göz tansiyonunu ölçen gözlük patenti hedefi ile iş yapan GlaucoT’nin yanı sıra Smpl, Servislet, Houston Bionics, Artiox, Datanchor, Bakiyem, Bren gibi girişimler yer alıyor.DÖRT UNICORN ÇIKARIP UNICORN’A DÖNÜŞECEK!Yatırım yaptıkları 50 şirket arasından 5 yıl içinde en az 4’ünün unicorn (1 milyar dolarlık şirket) olmasını öngördüklerini belirten İbrahim Özer, bu hedef gerçekleştiğinde Escort Teknoloji’nin de unicorn olacağına dikkat çekti. Özer, ayrıca bağlı ortaklık ve iştiraklerden bir kısmı için uygun koşulların oluşması durumunda hisse satışı veya halka arz planlarının olduğunu da açıkladı. Borsada halka açık olan şirket, kaynak noktasında portföyünde bulunan yazılım şirketleri ile güneş enerjisi santral gelirlerini de kullanıyor.SEÇİMLERE BİZZAT KATILIYORPeki Escort hangi girişimlere yatırım yapıyor, proje seçimine nasıl karar veriyor. İbrahim Özer proje sahiplerinin kendilerine başvuruda bulunduğunu seçimlere bizzat katıldığını anlatıyor. Rakiplerinin aşama aşama yatırıma karar verdiğine dikkat çekiyor.
Yazı Tarihi: Mayıs 13, 2022 06:29
