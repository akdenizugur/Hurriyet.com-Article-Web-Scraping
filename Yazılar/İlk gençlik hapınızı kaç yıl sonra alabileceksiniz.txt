Yazı Yazarı: Ertuğrul Özkök
Yazı Başlığı: İlk gençlik hapınızı kaç yıl sonra alabileceksiniz
Yazı Linki: https://www.hurriyet.com.tr/yazarlar/ertugrul-ozkok/ilk-genclik-hapinizi-kac-yil-sonra-alabileceksiniz-41923661
Yazı İçeriği: Siz “brunch şampanyacıları”, tabii ki siz de kadehinizi kaldırabilirsiniz...Şu güzel pazar sabahı size çok umut verici bir haberim var...Çok değil... İki-üç yıl sonra bir hapla gençleşme ihtimaliniz çok yükseldi...*Size ölümsüzlük vaat etmiyorum ama...En geç 10 yıl içinde, sizi 150 yaşına kadar yaşatacak çok önemli gelişmeler olabilir.Silikon Vadisi’nin en zengin 10 adamını alın...İşte onlar, kendi ömürlerini 150 yaşına uzatmak için kolları sıvadı.İlk öncüleri de şu insanlar:- Amazon’un kurucusu Jeff Bezos...- Google’ın kurucu ortakları Sergey Brin ve Larry Page...- Oracle’ın kurucusu Larry Ellison...- Bugünlerde Pinterest’i satın almayan uğraşan, PayPal’ın kurucu ortağı Peter Thiel...*İşte bu hiper zenginler kendilerini 150 yaşına kadar yaşatmak için kolları sıvadılar.Onlar yaşarsa siz de yaşayabileceksiniz.1) YAMANAKACILAR MI, TAMİRCİLER Mİ; HANGİSİ SİZİ 150’YE KADAR YAŞATACAKŞu anda dünyanın dört bir tarafındaki laboratuvarlarda, tıpkı DNA’nın bulunuşundaki gibi inanılmaz bir yarış var.Amaçları insan ömrünü uzatacak “gençlik hapı”nı bulmak.Yarışta iki taraf var:- BİR: YAMANAKACILAR. Bu araştırmacılar “Yamanaka faktörü” adı verilen proteini insan bünyesine vererek gençleştirmeyi amaçlıyor.- İKİ: TAMİRCİLER. Onlar da yaşlanmanın DNA’larda yarattığı hasarı önleyip süreci geri döndürmek istiyorlar.2) GENÇLİK HAPININ İLK HEDEFİ ŞUNLARI YOK ETMEKÖnce gençlik hapının tarifini yapalım.Gençlik hapı, ölümsüzlük hapı değil dedik.Amacı şu: Bedenimizi ve aklımızı kaybetmeden yaşlanmak.Yani, “Ölüm uzak bir ihtimal olarak kalacak ve kaçınılmaz bir gerilemenin sonucu olmayacak”.- Bunu sağlamak için yenilmesi gereken ilk engeller:Artrit, katarakt, sarı nokta, şeker, bazı kanser türleri, bunama, Parkinson...- Eğer ilk aşamada bunlar halledilirse ötekiler daha kolay olacak.3) İLK GENÇLİK HAPI ‘SENOLYTİC’ TOK KARNINA MI, AÇ KARNINA MI ALINACAKSan Francisco’daki Unity Biotechnology adlı biyoteknoloji şirketi, doku üzerine çalışıyor.Amaçları, yaşlanan dokularımızı önceki haline döndürebilmek.Buldukları hapın adı ‘Senolytic’...Koruyucu ilaç olarak alınacak.Peki yemekten önce mi yoksa sonra tok karnına mı alacağız?İkisi de değil...“Zaman penceresinin açık olduğu saatte” alacağız...Yani Aziz Sancar’ın Nobel aldığı buluşuyla, vücut saatine uygun zamanda.Çünkü vücudun her bölümünün zaman penceresi farklı zamanda açılıyor.4) YAŞLANMANIN İLK BELİRTİSİ NE, AYNADA GÖRDÜĞÜMÜZ KIRIŞIKLIK MIBizler yaşlanma ile ilgili ilk işaretleri nedense aynada görmeye alışığız.Hayır, gençlik hapı üreticilerinin hedefi o değil...Gençlik hapının alınması için ilk işaret göz hastalıkları olacak.Bunlar da “Sarı nokta” ve “Diyabetik maküler ödem” (retinada şekere bağlı bozulma).Unity’nin CEO’su bu iki alanda bugüne kadar çok  umut verici sonuçlar aldıklarını söylüyor.Yani bunlara bağlı gerileme geri döndürülmüş.İşte iki Silikon devi bu noktada devreye giriyor.Amazon’un kurucusu Jeff Bezos ve PayPal’ın kurucu ortağı Peter Thiel, bu şirkete “kuluçka yatırım” olarak girdiler.Bugün dünyada 30 şirket Senolytic geliştirmeye uğraşıyor.Büyük bir yarış var...Gelelim asıl soruya...5) ŞU AN KAÇ YAŞINDA OLANLARIMIZ GENÇLİK HAPINI GÖREBİLECEKKahvaltı ve brunch’ın şu keyifli zamanında hepimizin merak ettiği soru şu:Arkadaş, biz bu hapı görebilecek miyiz?Londra’da DNA’yı bulan iki kişiden biri olan Francis Crick’in adını taşıyan bir laboratuvarda çalışan biyolog Andrew Steele bir makale yazdı: “Yaşsızlık: ‘Yaşlanmadan yaşlanma bilimi’” Ve şu çok umut verici bilgiyi paylaştı: “Senolytic’i laboratuvarda üretmemize iki-üç yıl kaldı. En geç 10 yıl içinde bu hapı gençleşmek için kullanmaya başlayacağız.”Tamam da mesela ben?70 yaşlarında bir insan bunu görebilecek mi?Eğer çok yaşlı değilseniz...Yani çok çok yaşlı değilseniz...Biyolojik yaşınız nüfus cüzdanınızda yazandan gençse...Önünüzde kalan süre içinde bu gençleşme haplarını kullanma şansına sahip olabileceksiniz.Çok muğlak değil mi...Evet ama çok da umut verici...6) 70 YAŞINDA BİR FARE GENÇLİK HAPINI ALINCA KAÇ YAŞINDA OLDU- “70 yaşında fare mi olur?” diyeceksiniz...Haklısınız.Bu 24 aylık bir fare... Ama yaşı 70 yaşında bir insana karşılık geliyor.Sadece bir doz Senolytic hapı verildi. Gözlenen gelişmeler şu:Daha az kanser.Daha az katarakt.Daha az kalp sorunları.Daha fit oldular.Kürkleri daha iyileşti.Tüyleri daha az kırlaştı.Ama şimdilik kötü bir haberim de var.Farelerde artriti iyileştiren ilaç, insan üzerinde aynı ölçüde başarılı olmadı.Ama bir de köpekler var... Onlar daha da şanslı...7) KÖPEĞİN ÖMRÜNÜ 3 YIL UZATTI, İNSANINKİNİ NE KADAR UZATIRLoyal adlı bir biyoteknoloji şirketi aynı deneyi köpekler üzerinde yaptı.Orada da köpeklerin hayatını türüne göre 6 ay ile 3 yıl arasında sağlıklı olarak uzattı...Peki bu hesapla aynı gençlik hapı insanın ömrünü ne kadar uzatır?Bu da bir insanın hayatında 3 ile 21 yıl arasında bir süre demek...Az gibi görünüyor ama unutmayın ki sağlıklı bir yaşamdan söz ediyoruz.Asıl amaç bu...Köpeklerden gelen bilgi şu bakımdan önemli.Köpeklerin yaşlanmaya bağlı hastalıkları insanlarınkine çok benziyor.Ayrıca maruz kaldıkları çevre olayları bizimkilerle aynı.Sadece kalp hastalıkları bakımından farklıyız çünkü köpekler hamburger yemiyor ve çok spor yapıyor.Köpeklere uygulanan ilk iki gençleşme hapı, hücre gençleşmesi ve şeker metabolizmasını hedef alıyor.8) GENÇLİK HAPI İÇİN AYDA NE KADAR PARA ÖDEYECEĞİZLoyal biyoteknoloji şirketinin kurucusu Celine Halioua kendi köpeğini bu yolla uzun yaşatmış. Peki uzun yaşama hapı kaça mal olacak, kaça satılacak... Onu henüz bilmiyoruz.Ama Halioua’nın bu gördüğünüz köpeğinin gençlik haplarının aylık fiyatı yüzlerce dolar değil.Onlarca dolar. Yani 100 doların altı.Dünkü kurla en fazla 960 lira...9) SİLİKON VADİSİ’NDE BİR DRAKULA VE FRANKEŞTAYN DENEYİGençleşme hapı yarışı bir yandan da Silikon Vadisi’nde çok ilginç bir deneyle başka bir alanda devam ediyor.Harvard Üniversitesi’nden ayrılan Amy Wagers adlı bir biyoloğun kurduğu Elevian adlı bir biyoteknoloji şirketi, iki fare üzerinde bir araştırma sürdürüyor. Yaşlı fareler ile genç farelerden kan alınıyor ve yaşlınınki gence, gencinki yaşlıya naklediliyor. Bu fareler, bu karşılıklı kan nakli ile 4 hafta yaşıyorlar. Sonra organları çıkarılıp inceleniyor. Genç kanı alan yaşlı farelerin kanı gençleşiyor, yaşlı kanı alan genç farelerinki ise yaşlanıyor.Evet, bir tür Frankeştayn ve Drakula deneyi gibi bir şey...Ancak sorun şu.Yaşlı fareler gençleşmek için 7 gün 24 saat genç kanı alıyor. Siz yaşlılar size her gün kan verecek genç bir beden bulabilir misiniz...10) SON SORU: 150 YAŞINA KADAR GENÇ KALAN BİR SÜRÜ TRUMP İSTER MİSİNİZGençlik hapının bir de sosyolojik ve psikolojik boyutu var.Etrafınızda gördüğünüz megaloman egoların, Trump, Bolsonaro gibi siyasetçilerin, koltuğuna yapışmış diktatör babaların, annelerin, patronların 150 yaşına kadar yaşadığı bir dünyayı hayal ediyor musunuz?Aşağıdan gelen gençlerin bir parya gibi 150 yıl sıralarını beklediği bir dünya...Gençlik hapı iyi de...İşin bir de bu tarafı var.*- Bu yazıyı, dün İsmet Berkan’ın Teknoloji Bülteni’nde atıf yaptığı makaleyi okuyup yazdım.Jenny Kleeman: “Who Wants to Live Forever? Big Tech and The Quest For Eternal Youth”; New Statesman dergisinin 21 Ocak 2021 tarihli sayısında yayınlandı.
Yazı Tarihi: Ekim 24, 2021 06:29
