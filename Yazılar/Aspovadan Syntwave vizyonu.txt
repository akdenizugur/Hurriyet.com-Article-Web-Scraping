Yazı Yazarı: Sinem Vural
Yazı Başlığı: Aspovadan Syntwave vizyonu
Yazı Linki: https://www.hurriyet.com.tr/yazarlar/sinem-vural/aspovadan-syntwave-vizyonu-42009843
Yazı İçeriği: R&B, hip-hop, soul ve trap gibi türlerdeki şarkılarıyla kendine haklı bir yer kazanmış olan Aspova, son albümü “S Y N T H W A V E” ile daha cesur bir yola giriyor. Vizyoner ve fütüristtik bir anlayışa sahip albüm, hem Aspova’nın vokal yeteneğini ortaya koyuyor hem de düzenlemeleriyle kendini sınırların dışına çıkarıyor.8 şarkılık albümde Spade427 ile yaptığı “Kısmet” öne çıkıyor. Sanatçı, çok fazla düet tercih etmeyerek bir konsept ortaya koymak istiyor ve bu da başarılı oluyor. 23.5 dakikalık albüm, çıkış şarkısı “Siyah” başta olmak üzere “Yana Yana” ve “Banane” gibi başarılı 3 şarkıya da ev sahipliği yapıyor. Aspova’nın bu hamlesi, her hafta birbirinin aynı şarkıların çıktığı rap, hiphop, trap ve drill’deki basmakalıp havayı dağıtıyor. Sadece bu yüzden bile “S Y N T H W A V E”, başka türlere ilgisi olan müzikseverlerin radarına girmesi muhtemel.Kırık kalptenAysemen’in yeni şarkısı “Cüzdan”, “ben buradayım” diyen işlerden. Söz ve müziği kendisine ait olan lo-fi pop türündeki şarkı, kırık bir kalpten sesleniyor.UmutlandırıyorOnur Ata Çeliker ve Arsan Salaryfar’dan oluşan Düşün’ün, yayınlanacak albümünden sunduğu son single’ı “Bıktım”, yeni dönem ilişkilerden muzdarip olanlara ilaç gibi... Söz ve müziği kendilerine ait olan bu alt pop şarkı, sızlanırken umutlandıran işlerden.KaosYasemin Mori, bu kez “Kırmızı Lavlar”ı üstümüze yağdırıyor. Sözleri sanatçıya, müziği Yasemin Mori ve Serhat Şensesli’ye, düzenlemesi yine Şensesli’ye ait şarkı, içeriğiyle kaos etkisine sahip.Hayranlık uyandırıyorSelin’in yeni şarkısı “Asi” yarın yayınlanacak işler arasında parlıyor. R&B vokaliyle hayranlık uyandıran Selin, Onur Özdemir, Ozan Bayraşa ve Umur Doma gibi müzisyenlerle ortaklaşa hazırladığı şarkısıyla iddiasını ortaya koyuyor. İngilizce ve Türkçe şarkılarının en büyük destekçisi de benim. İki dilde söylediği eser, adeta sesini de parlatıyor.Tam zamanıCazzip Project’ten tanıdığımız Aslı Özer, ilk solo projesi “Hayatın İzleri”ni yayınladı. Dikkat çekici vokal Özer’in söz ve bestesini yaptığı şarkı, bir kendini bulma hikayesi. Hem sözleri hem de ritmi sizi kendine çekiyor. Özer’i bugüne kadar dinlemediyseniz şimdi tam zamanı.Görünürlük önemliKadın MC’lerden Hira’nın son şarkısı “Gecenin Köründe” umut vadediyor. Söz ile müziği kendisine, aranjesiyse Effie’ye ait olan şarkı, kadın MC’lerin görünürlüğü açısından önemli. Erkek egemen rap ve hiphop dünyasında ne kadar fazla kadın sesi, o kadar daha iyi.
Yazı Tarihi: Şubat 24, 2022 06:29
