Yazı Yazarı: Başak Dizer
Yazı Başlığı: Bahar habercisi
Yazı Linki: https://www.hurriyet.com.tr/yazarlar/basak-dizer/bahar-habercisi-41142917
Yazı İçeriği: HAFTANIN KOMBİNİHerkese yepyeni sıcacık bir ilkbahar sezonu dilerim. İlkbahar demek gardıroplarımızda da bir hafiflik olmalı demek. Hem renkler yumuşasın hem de kumaş ve materyaller hafiflesin ve incelsin. Mesela ince montlar ve yağmurluklar ön plana çıksın. Avva’nın yeni sezon görselinde olduğu gibi beyaz pantolon baş tacımız olsun. Pudra renklerinde koton trikolar örneğin lila, açık mavi, gülkurusu gibi ilkbahar renkleri dolabımıza girsin. Sneaker’lar çok moda; bu yüzden kısa paça pantolonlarla takımlamaya çok uygun. Beyaz gömlek de olmazsa olmaz diyebiliriz. Avva ve Murat Boz birlikteliğinin bu kampanyasında gördüğünüz ince mont, triko ve beyaz pantolon tam da ilkbahar habercisi kombini ve garanti bir seçim olacaktır.SORUN, ANLATAYIMHer hafta stil ile ilgili sorularınızı yanıtlıyorum. Mail atmanız yeterli!Soru: Evde birçok kargo pantolonum ve jean’im var. Bunları nasıl kombinleyebilirim?Cevap: Kargo pantolonları kamp, trekking, balıkçılık ya da off-road arazileri için giyiyorsanız, ortama uygun montlar, polar sweatshirt’ler, oduncu gömlekler ve boğazlı kazaklarla giyebilirsiniz. Ama bu tarz pantolonların şu an hiç modası yok. Siz bir süre daha kargo pantolonları ofiste, şehir toplantıları ya da özel randevularınızda giymeyin.Havuç kesim olan yani bel rahat paça dar, eşofman pantolonlar, üst kısmı pileli pantolonlar da alternatif olarak rahat bir pantolon seçimi olacaktır.Sana kırmızı çok yakışıyorHafta sonu giymek için rahat, sportif ve baharlık bir mont arıyorsanız, kırmızı da sizin renginiz ise Mavi’nin bu tasarımı tam sizlik. Koyu lacivert jean pantolonlarla kombinlemek için en uygun model...Benim önerimYeni bir trend doğduOscar’ların en farklı takımlarından biri Nick Jonas’ınkiydi. lacivert şal yaka smokini ve pırlantalı yaka iğnesiyle yeni bir akım başlatmış. Pırlanta gömlek yakası aksesuarları erkeklerde yeni trend. Lacivert kadife ve parlak kumaşlar smokinlerde favori olacak. 
Yazı Tarihi: Mart 09, 2019 07:59
