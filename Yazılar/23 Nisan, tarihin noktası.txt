Yazı Yazarı: Yalçın Bayer
Yazı Başlığı: 23 Nisan, tarihin noktası
Yazı Linki: https://www.hurriyet.com.tr/yazarlar/yalcin-bayer/23-nisan-tarihin-noktasi-42048634
Yazı İçeriği: Mustafa Kemal Atatürk’ün TBMM açılışında söylediği gibi, ‘Bütün cihan bilmelidir ki artık bu devletin ve bu milletin başında hiçbir kuvvet yoktur, hiçbir makam yoktur. Yalnız bir kuvvet vardır. O da milli egemenliktir. Yalnız bir makam vardır. O da milletin kalbi, vicdanı ve mevcudiyetidir’.Cumhuriyet’in temel ilkelerinin belirlenmesinde 23 Nisan bir mihenk taşı niteliğinde olmuştur. Amasya Genelgesi’yle başlayan süreç Erzurum ve Sivas Kongreleriyle devam etmiş ve nihayet 23 Nisan 1920’de Meclis’in açılmasıyla birlikte Büyük Atatürk’ün önderliğinde ‘hâkimiyetin kayıtsız şartsız milletin’ olduğu Anadolu topraklarından tüm dünyaya haykırılmıştır. Emperyalizme karşı duranlar Meclis’in açılmasıyla birlikte Cumhuriyet’e giden yolda en güçlü adımı atmışlardır. Bugün halkın egemenliğini hiçe sayanlar bilmelidirler ki parlamenter sistemin savunucuları olarak bizler adalet, eşitlik ve hukuk çerçevesinde milletin mutlak egemenliğini yeniden tesis edecek, Gazi Meclisimizi hak ettiği konuma yeniden getireceğiz.Çocuklarımıza ve Cumhuriyetimize duyduğumuz büyük inançla, özlemini duyduğumuz demokratik Türkiye’ye ulaşma dileğiyle, 23 Nisan Ulusal Egemenlik ve Çocuk Bayramı’nı ve TBMM’nin 102’nci kuruluş yıldönümünü kutluyor, bugünleri bizlere armağan eden Büyük Önderimiz Gazi Mustafa Kemal Atatürk’ü ve silah arkadaşlarını şükran, minnet ve saygıyla anıyoruz.”Op. Dr. Fikret ŞAHİNGÜNÜN SÖZÜ“SOLSUZ ittifak olmaz. Gelinen durum önümüze bir ikilem koyuyor. Ya bazı isimler değişecek olsa da karşı devrim mevzileri korunup güçlendirilecek ya da çözüm ‘solla’ birlikte üretilecek. Emeği savunan partiler ve örgütler, gelişmeleri izlemekten başka şeyler de yapmalı. Boş bırakırsanız o meydanı başkaları doldurur.” Kaya ÇETİN-EğitimciKAZDAĞLARI’NDA ‘EKOTURİZM’E GEÇİT YOKYARGI, ‘ekoturizm’ adı altında doğa talanına geçit vermedi. Çanakkale Ayvacık Paşaköy’de ‘ekoturizm’ amaçlı imar planı, Kazdağı Doğal ve Kültürel Varlıkları Koruma Derneği ve Assos Dostları’nın açtıkları dava sonucu iptal edildi ve doğa talanına izin verilmedi. İki derneğin açtıkları davalar sonucunda şimdiye kadar 7 iptal kararı alındığı açıklandı. Kazdağı Koruma Derneği Başkanı Süheyla Doğan, Çanakkale’de 400’ü aşkın yerde binlerce dönüm arazinin tarım, mera ya da orman nitelikleri değiştirilerek buralara ‘ekoturizm’ kisvesi altında konut siteleri inşa edilmek istendiğini ve doğa ve tarım alanının betonlaştırılmasına tahammül etmeyeceklerini söyledi.Avrupa’da partiler giderek aynılaşıyorlar‘SAĞ SOLA, SOL SAĞA DÖNÜŞÜYOR’PAZAR günkü Fransız seçimlerinin üç etken belirleyicisi olacak: Ukrayna krizi, Rusya ve NATO’ya karşı tutum, yabancılar politikası ve sandığa gitmeyenler.Paris’ten yazan Aydınlık temsilcisi Ali Rıza Taşdelen, ‘Le Pen’in Macron’u zorlayacağı seçimler’ başlıklı yazısında Batı demokrasisinin geldiği yeri değerlendirirken özetle şöyle diyor:Avrupa’da sağdan sola bütün siyasi partiler bir çıkmaz ve çaresizlik içindeler; sürekli kan kaybediyor ve yaşanan krizde bir çıkış yolu gösteremiyorlar. Her biri çürüyen, asalaklaşan ve yolsuzluklar içine batmış bu partiler birbirlerinden farklı programlar sunamıyor ve giderek aynılaşıyorlar.Partilerin üyelerinin büyük bir kısmı ekonomik, tarihi, siyasal, kültürel hatta felsefi bir düşünceye sahip değiller. Okumuyorlar, ulusal ve uluslararası bir vizyona sahip değiller. Bilgi düzeyleri TV’den izledikleri kadar.Son 40 yılda, 20 yıl Fransa’yı yöneten sosyal demokratlar iflas etmiş, bölünmüş, parçalanmış, önemli bir kesimi Macron’un partisine katılmış ve Atlantik’in en kararlı savunucuları durumuna gelmiştir. Atlantik’in has adamı Sarkozy ile De Gaulle’den kopan Cumhuriyetçiler, ülkelerinin dördüncü, beşinci partisi durumuna gelmiştir. Tekelci burjuvazi sisteminin çöken bu iki partisinin sentezi, Macron’u yaratmıştır. Macron da, neoliberal küreselleşmeci programıyla Fransa’yı yönetememiştir. Seçilse yine yönetemeyecektir. Çünkü küreselleşme çökmüş, neoliberal programlar iflas etmiştir.Asya’dan yeni bir uygarlık doğmakta ve yeni bir dünya kurulmaktadır. Bu gelişmeyi görmeyen Avrupa’nın bir geleceği yoktur.‘FINDIĞI DEVLET ALSIN’ORDU’nun merkez ilçesi Altınordu Ziraat Odası Başkanı Atakan Akça, fındığın tekellerden kurtarılması için çağrıda bulundu: “En büyük üretici biziz. Devlet fındığın tamamını almaya talip olmalı. O, tekelci firmaya ‘Malı benden al’ diyecek. Eğer tamamını almaya talip olursa tekelci firma artık bu memlekette at koşturamaz. Parasının gücüyle benim sanayicimi ezemeyecek.”MESAJ PANOSUMARİUPOL DÜŞERKEN UKRAYNA’ya çok büyük zararlar veren, Rusya’ya da geçici ilerlemeler dışında hiçbir yarar sağlamayacak olan bu savaşın bir an önce sona ermesi, barışsever bütün insanların ortak dileğidir. Mariupol’ün düşmesi herkesi düşündürmelidir.Prof. Dr. Hikmet Sami TÜRKGOP-Aksaray minibüsündeyim. Sürücü dışında tek Türk benim. Afgan, Pakistanlı ve Suriyelilerle dolu minibüs. Peki burası Türkiye mi? Cevap!BİLİYOR MUSUNUZ?Okullarda siyaset yapılmazEĞİTİM ve Bilim İşgörenleri Sendikası’nın (Eğitim-İş), Trabzon’da bir okulda pedagojiye aykırı bir şekilde şiddet içeren karelerle cihatçı örgütlerin propagandasının yapıldığı ‘Kudüs’e Selam’ sergisinin açılmasına, yine aynı okulda Erdoğan, Erbakan, Kahraman, Gökçek gibi siyasi figürlerin fotoğraflarının yer aldığı, Ecevit’in ise yerildiği bir köşenin oluşturulmasına tepki göstererek “Okul duvarları siyasi partilerin ve cihatçıların billboard’larının yeri değildir” açıklamasını yaptığını...172. Dönem Tuzla Piyade Okulu öğrencilerinin 40 yıl sonra İstanbul Beşiktaş Ihlamur Kasrı’nda bugün 14.00’te Bölük Komutanı Rafet Yüzbaşı’nın organizasyonu ile çay partisinde bir araya gelip hatıralarını yâd edeceklerini...TFF’nin yeni Rizeli Başkanı Servet Yardımcı’nın, MYK Başkanlığı’na hemşehrisi Sabri Çelik’i atadığını, böylece Çelik’in 3. kez MHK Başkanı olduğunu...
Yazı Tarihi: Nisan 22, 2022 06:29
