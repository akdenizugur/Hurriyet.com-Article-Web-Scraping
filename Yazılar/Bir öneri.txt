Yazı Yazarı: Rauf Tamer
Yazı Başlığı: Bir öneri
Yazı Linki: https://www.hurriyet.com.tr/yazarlar/rauf-tamer/bir-oneri-42051612
Yazı İçeriği: Ama haziranın hangi pazarında henüz belli değil.Eğer mayısa çekmek mümkünse, bir tarih önereceğim:14 Mayıs 2023...***14 Mayıs, çok mühim bir tarih...14 Mayıs 1950, biliyorsunuz ki, demokrasinin başlangıç tarihi...Çünkü:Hakim güvencesi altında yapılan ilk genel seçim o...Açık oy ve gizli sayıma paydos.Onun yerine tam tersi:Gizli oy, açık sayım.***14 Mayıs 1950...O gün... Kimin kazandığı, kimin kaybettiği mühim değil... CHP gitmiş DP gelmiş’ten öte bir anlamı var...Milli İrade’nin ta kendisi.Taze bir başlangıç.***14 Mayıs, 72 yıldır bir demokrasi bayramı olarak kutlanmalıydı... Olmadı...27 Mayıs’çılar daha baskın çıktı... 14 Mayıs’lar kaynadı gitti.***Şimdi 2023 seçimlerine gidiyoruz.Şükürler olsun.Hem de iddialı bir demokrasi yarışıyla gidiyoruz.Madem öyle, rejimi perçinleyelim.Seçim tarihini 14 Mayıs’a çekerek 1950’ye bir selam sarkıtıp vefa borcumuzu ödeyelim.Not: Ben takvime baktım, 14 Mayıs 2023 güzel bir tesadüf olarak tam da pazar gününe geliyor.
Yazı Tarihi: Nisan 27, 2022 06:29
