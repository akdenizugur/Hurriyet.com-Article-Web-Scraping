Yazı Yazarı: Sayım Çınar
Yazı Başlığı: Matematikçiden katil olursa
Yazı Linki: https://www.hurriyet.com.tr/yazarlar/sayim-cinar/matematikciden-katil-olursa-42004510
Yazı İçeriği: Yılmaz yeni polisiye romanında, çok sevdiği mesleğine küsmüş olan bir profesörün eşinin çabasıyla yeniden matematiğe dönmesinin öyküsünü anlatıyor. Profesör matematiğe ve öğrencilerine yeniden dönerken, cinayete kurban giden karısının da intikamını almaya çalışıyor. Ve zaman içinde bir katile dönüşüyor. Bakalım Yılmaz’ın bu romanı, öncekiler gibi büyük ilgiyle karşılanacak mı? Okurlarının ve polisiye severlerin daha şimdiden benim gibi sabırsızlandığını tahmin edebiliyorum. Bu arada geçen yıl Milliyet gazetesinde yayımlanan “Bodrum’da Mandalina Cinayetleri” adlı tefrikanın kitaplaşmasını, ben de polisiye okurları gibi merak ve heyecanla bekliyorum.Aşk, tutku ve yurt özlemiİş dünyasının yakından tanıdığı Cem Kozlu, dedesinin yaşamından kesitler sunan yeni bir kitaba imza attı: Bir Tıp şehidi/M. Salahattin Erk.Röntgen profesörü Salahattin M. Erk’in bulunduğu kentlerden eşine yolladığı kartpostalları derleyen Kozlu, dedesinin radyoloji tutkusunu, tıp tarihindeki değerini ortaya çıkarıyor. Salahattin Erk’in Avrupa kentlerinden ilginç gözlemlerine de tanıklık ediyoruz bu çalışmada. Savaş ve sonrasının dünyadaki çalkantıları içinde içtenlikle kaleme alınan bu anıları Remzi Kitabevi renkli olarak yayınladı.“Sihirli Flüt”ün hikâyesiVakıfBank Kültür Yayınları, 18’inci yüzyılın dahi bestecilerinden Wolfgang Amadeus Mozart’ın müziğiyle taçlanmış bir opera şaheseri olan “Sihirli Flüt”ü, Murat Kaymaz’ın çevirisiyle okurlarla buluşturdu. Devlet Opera ve Balesi sanatçıları tarafından Türkiye’de de pek çok kez sahnelenen “Sihirli Flüt”ün hikâyesi bir Alman masalına dayanıyor. Tamino’nun yolculuğunu anlatan “Sihirli Flüt”, okuru insan olmanın anlamı üzerine bir kez daha düşünmeye davet ediyor.Jeff Kinney’nin kahramanı Saftirik Greg’in Günlüğü-Tam İsabet!’te, Greg, spor kariyerinin henüz başlamadan bittiğini düşünüyor. Fakat annesinin ısrarlarına dayanamayıp spora bir şans daha vermeye karar veriyor ve basketbola yazılıyor. Greg ve takım arkadaşlarının bu sezon boyunca tek maç kazanması dahi olası değil gibi. Bakalım, topu bir kere eline geçiren Greg bu şansı nasıl değerlendirecek?Bir kitap hayat değiştirebilir mi?Şebnem Bolkan, Günçe Yayınevi’nden yayımlanan “Eyvah Evren Beni Dinliyor” romanında Masal’ın eğlenceli dünyasını anlatıyor. Masal, evrene sesini doğru bir şekilde duyurmayı başarabilirse tüm problemlerinin çözüleceğine inanıyor. Gidişatı değiştirmeye karar veren Masal’ın karşısına “Abrakadabra Kara Bahtına Güle Güle” isimli bir kitap çıkıyor. Okurken oldukça eğleneceğiniz, belki de herkesin hayatından bir parça bulacağı bu romanda baş karakterimiz Masal’ın trajikomik hikayesi, yüzünüzde tatlı bir tebessüme neden olacak. Bol kahkahalı, düşündüren ve sorgulatan, hayatın içinden bir kitap okumaya ne dersiniz?Mona’dan şubat kitaplarıMustafa Nuri “Dün Gece Nerede Öldün”İnsanların ölmemeye, bir süre sonra yeni insanların doğmamaya başladığı; aynı zamanda cinselliğin öldüğü bir dünya... Bu süre içerisinde insanlar bir süre sonra ölümsüzlüklerinden bezmeye ve birbirlerinden sıkılmaya başlıyor. Ölmeyi deneseler de başaramıyorlar. Bu döngünün içinde varolmaya çalışan insanları anlatan bir roman.Nihat Güneri “Keşif”Ayın en iddialı kitaplarından biri. Kendini kaybetmiş, eşinden ayrılmış ve dibe vurmuş bir adam; düşe kalka kendi keşif yolculuğuna çıkıyor. Bu yolculuk aynı zamanda okuru için de bir kişisel gelişim yolculuğu, çünkü kendimizden bir parça bulabileceğimiz bir karakterden bahsediyoruz. Bu karakterin kendini bulma ve yeniden inşa etme sürecini anlatan bir roman.Gamze Süner Atay“5. Kattan Düştüm Deliyim O Zaman”Şekilsel sınırlarını zorlayan bir metinle karşı karşıyayız. Bir yandan şiirlerle bizi düşünceye sevk ediyor, bir yandan da sorular sorarak sizi o dünyanın içine çekmeye çalışıyor. Yazar, aynı zamanda tanınmış bir oyuncu.
Yazı Tarihi: Şubat 16, 2022 06:29
