Yazı Yazarı: Yalçın Bayer
Yazı Başlığı: 99 biliminsanı ne dedi
Yazı Linki: https://www.hurriyet.com.tr/yazarlar/yalcin-bayer/99-biliminsani-ne-dedi-42059956
Yazı İçeriği: Üç gün boyunca açık alanda devam eden bilgi şöleninin yüz yüze oturumlarında Türk tarihine ilişkin arkeolojik ve akademik bulgu ve belgeler bilim dünyasına tanıtılmış, salgın sonrası ortaya çıkan yeni durumlar, yaklaşımlar ve sorunlar oturumlarda bilim alanlarının özel ve genel perspektifinden tartışılmış ve çözüm önerileri sunulmuştur.DİKKATLİ DİLAyrıca bu oturumlarda Yörük ve Türklük araştırmalarında tekrar eden veya yanlış kavramsallaştırmalar nedeniyle ortaya çıkan alt kimliklerin ‘Türk’ kimliğine ve Türk kültürüne zarar vermesi ihtimali üzerinden daha dikkatli bir dil kullanılması gerektiği, sempozyumun ortak çıktı ve değerlendirmelerinden biri olmuştur.Yörük yaşamı ve onun çevre ile ilişkisi orman yangınları ve güvenlik boyutları üzerinden de tartışılmış, göç yollarının iyileştirilmesi ve Toros Dağları’nın konar-göçer Türkmenlerce kullanımının kolaylaştırılması ve desteklenmesi önerilmiştir. Endemik bitki türleri ve nesli tükenme tehlikesi altındaki hayvan türleri tanıtılmış ve Yörük yaşam kültürünün bu alana ne kadar olumlu katkılar sunduğu gösterilmiştir.KÜLTÜREL, SOSYOLOJİK, TEOLOJİKTarih, filoloji, halk bilimi çalışmalarında gelinen nokta uzmanlarca değerlendirilmiş, yapılması gerekenlerin tespiti, yöntemi ve kaynakları üzerinde tartışmalar yapılmıştır.Felsefe, sosyoloji ve uluslararası ilişkiler ile din alanında çalışan uzmanlar, durum tespiti yanında Türkiye ve Türk dünyasının kültürel, sosyolojik ve teolojik açıdan bir değerlendirmesini yapmışlardır.Kapanış oturumunda söz alan akademisyenler; Antalya’da Yörük Türkmen şenliğinin uluslararası bir boyuta taşınmasının çok önemli olduğunu ifade etmişler, bu şölenin içerisinde bilimsel bir etkinliğin olmasının hem kendilerini çok mutlu ettiğini hem de bilime ve sanata verilen değeri gösterdiğini kaydederek tertip komitesi Başkanı Muhittin Böcek ve ekibine teşekkürlerini ifade etmişlerdir.”GÜNÜN SÖZÜ“ÜRETİCİ kazanmıyor, esnaf satamıyor, yurttaş alamıyor. Kasap satamıyor, tüketici alamıyor.”Ayhan BARUTYARIM YÜZYILLIK BİR GAZETECİFİKRET Ercan’ın yayın hayatı boyunca sekiz yayın yönetmeni, üç patron (Erol Simavi, Asil Nadir, Aydın Doğan) gelip geçmiş ama o gazete yayımcılığının demirbaşı olarak kalmış. 50 yıl boyunca okurla buluşan gazetelerde; manşetinden sayfa düzenine, hatta logosuna varıncaya dek onun imzası var. O, gazete mutfağının emanet edildiği bir şef. Sadece ‘amiral gemisi’nin değil Yeni Gazete ve Tan deneyimlerinin, öğrencisi ve yardımcısı olduğu Nezih Demirkent, Çetin Emeç, İlhan Turalı gibi ustaların harında pişmiş bir gazeteci o; çalıştığı gazetelerin dönüşümünde önemli roller üstlenen bir gazeteci. Kitabı ‘Gazetecilikte 3 Patron 50 Yıl’, h2o Kitap’tan yayınlandı. Medya dünyasıyla ilgili çok şey öğreneceksiniz.AKÇAABATLI CHP’LİLER ‘MİLLET BAHÇESİ’ İSTEDİTRABZON Akçaabat sahili Mersin Mahallesi’nde denize sıfır ve eski vakıf arazisi olan bir dönümlük alanın TİSKİ (Trabzon İçmesuyu ve Kanalizasyon İdaresi Genel Müdürlüğü) tarafından 7 milyon TL’ye satılacak olması bölge halkını ayağa kaldırdı. CHP Milletvekili Ahmet Kaya yaptığı açıklamada, “Geçmiş alanlar, kamusal alanlar halkındır, kadınlarındır, çocuklarındır” diye tepki gösterdi. İstanbul Milletvekili Gökan Zeybek, “Bu işin arkasından pis kokular geliyor. Burada 2.5-3 milyona daireler satılıyor. Günlük kirası 3-5 bin arasında değişiyor. Bu yeri planlayan kimden yana; halktan mı, ranttan mı? Bu konuyu Meclis’e taşıyacağız” açıklamasını yaptı. Mahalleli bir kadın ise şöyle konuştu: “Deniz kenarlarını kapattılar. Yapılan evler sahile yeterince kirlilik verdi, bir tek burası kaldı. Buraya da dokunmasınlar, köy halkının oturup çay içeceği güzel bir alan yapsınlar. Millet Bahçesi deyip duruyorlar. İşte Millet Bahçesi yapılacak yer.” MESAJ PANOSUÖğrenci kimlik kartlarıADANA Milletvekili ve TBMM Kit Komisyonu Üyesi Orhan Sümer, “Üniversite Öğrencilerinin Kimlik Kartlarıyla Tüm Ülke Sınırları İçerisinde Ücretsiz Seyahat Edebilmesi İle İlgili Kanun Teklifi” hazırlayarak Meclis’e sundu ve “Üniversite öğrencilerinin ülke içindeki ulaşımları ücretsiz olmalıdır” dedi.CUMHURBAŞKANI adaylığı herkesin hakkıdır ama siyaset hata kaldırmaz ve siyasetin akan suyunda iki defa yıkanılmaz. Birileri İmamoğlu’nu, çıkmaya niyetlendiği yolda, mutlaka uyarmalıdır. Engin ÜNSALGÖZÜMDEN DÜŞTÜÜNLÜ piyanist Fazıl Say, çektiği bir video ile İBB Başkanı Ekrem İmamoğlu’nun (‘Nagehan Alçı’lı fotoğrafı nedeniyle) kendisini mağdur duruma düşürdüğünü ve gözünden çok düştüğünü söyledi.BİLİYOR MUSUNUZ?İthal ilaçta sorun varTEKİRDAĞ Milletvekili Dr. Candan Yüceer’in, yeni ilaçlarda yaşanan ithalat sorununu Meclis gündemine taşıyarak Sağlık Bakanı Fahrettin Koca’ya “Türkiye’deki hastalar son üç yılda Avrupa Birliği’nde onay almış yeni ilaçların yüzde 79’una erişememektedir” dediğini...ANADOLU coğrafyasının en önemli değerlerinden biri olan Yörük kültürünün tanıtımına katkı sağlamayı amaçlayan Karşıyaka Belediyesi’nin de, Ege Bölgesi Yörük Türkmen Federasyonu ile önümüzdeki hafta sonu ‘Uluslararası Karşıyaka Yörük Festivali’ne ev sahipliği yapacağını, ayrıca ‘Yörüklerin Günümüzdeki Sorunları’ başlıklı bir çalıştay düzenleyeceğini...GAZİPAŞA TARIM FUARISON yıllarda başta mango, ananas, avokado, passiflora, ejder, litchi, longan, guava, ve papaya gibi 60’a yakın tropikal meyve üretimi ile -bu arada çekirdeksiz nar unutulmasın- adı öne çıkan Gazipaşa’nın 13. Tarım Fuarı’nın Kaymakam Orhan Altun, Belediye Başkanı M. Ali Yılmaz ve Gazipaşa Derneği Başkanı Hüsnü Doğan’ın çağrısı ile bugün başlayarak cumartesiye kadar süreceğinin açıklandığını...
Yazı Tarihi: Mayıs 11, 2022 06:29
