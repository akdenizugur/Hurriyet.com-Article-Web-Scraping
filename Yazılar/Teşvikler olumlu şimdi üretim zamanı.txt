Yazı Yazarı: Sefer Levent
Yazı Başlığı: Teşvikler olumlu şimdi üretim zamanı
Yazı Linki: https://www.hurriyet.com.tr/yazarlar/sefer-levent/tesvikler-olumlu-simdi-uretim-zamani-42059931
Yazı İçeriği: Yeni konut sayısı ihtiyaca, yani talebe yetişmenin çok uzağında. Bir dönem konutta balon konuşulurken, şimdi arz eksikliği gündemde. Konut üreticileri yaşanan maliyet artışları ve tedarik sorunu ile boğuşurken yeni yatırımları rafa kaldırmıştı. İşte önceki gün açıklanan bazı teşviklerin arzı arttırmayı hedeflediği de çok açık. Firmalara verilecek kredi ile yatırımların raflardan inmesini bekleyeceğiz. Çünkü, ister ucuz kredi, ister ödeme kolaylığı ne sağlarsanız sağlayın, talep bu coşkuyla, arz da bu sıkıntıyla devam ederse sorun da devam edecektir. Ancak bu noktada zamana ihtiyaç olduğu da açık. Verilen tüm bu teşviklerle konut piyasasına sihirli değnek dokunmayacak. Konut üretimi ortalama 2 yıl olduğuna göre arz-talep dengesinin yerine oturması da zaman alacak.FIRSATÇILAR SAHNEDEKonut sektöründe ne zaman bir kampanya, faiz indirimi olsa fırsatçılar sahneye çıkıyor. Olası talebi görenler fiyatları hemen yukarı çekiyor. Bu tabloyu muhtemelen bu kampanyada da göreceğiz. Hatta sosyal medya paylaşımlarına göre görüyoruz da... Piyasa zaman içinde kendi normalini bulacak. Ya fiyatlar öyle bir noktaya gelecek ve gerçekten ulaşılmaz olacak. Ya da arz artacak, alternatiflerin oluşması fiyatları da aşağı çekecek. En azından çılgın yükseliş durulacak. Geçmişte örneklerini çok yaşadık. Bu iş yakar topa benzer. Gün gelir nasıl fırladıysa benzer şekilde geri de gelebilir. O anda top kimin elindeyse zararı kaçınılmaz olur. Özellikle elden ele yükselen, yükseltilen emlak fiyatlarına bakarken geçen yıl yaşadığımız otomobil çılgınlığını unutmayın derim. Roket gibi yükselen otomobil fiyatları nasıl duruldu, hatta geri geldi hatırlayın.KİRA DÜZENLEMESİBir de kira piyasasını hatırlatmakta fayda var. Bugün konut sahibi olmak birçok kişi için imkânsız. O kişiler kiralardaki fahiş artış nedeniyle de zorlanıyor. Konut piyasasına iyileştirme gündemdeyken bu alanda da bazı adımların atılması bekleniyor. Ev sahiplerini de kiracıları da üzmeyecek orta yollu düzenlemeler çok önemli.
Yazı Tarihi: Mayıs 11, 2022 06:29
