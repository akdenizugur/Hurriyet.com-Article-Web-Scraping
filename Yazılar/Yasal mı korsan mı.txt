Yazı Yazarı: Fatih Tekeci
Yazı Başlığı: Yasal mı korsan mı
Yazı Linki: https://www.hurriyet.com.tr/yazarlar/fatih-tekeci/yasal-mi-korsan-mi-41998168
Yazı İçeriği: 17 Ocak 2022AVM’YE Mİ AİT YOKSA BELEDİYEYE Mİ1) Ankara’da bazı AVM’ler, birkaç saat için 20-30 lira otopark ücreti alıyor.2) Vatandaş aracını kendi park ediyor, üstüne bir de vale’ye ücret ödüyor. 3) Burası AVM’ye mi ait yoksa belediyeye ait bir kaldırım mı kimse bilmiyor. *31 Ocak 2022* Ankara Büyükşehir Belediyesi(ABB) Zabıta Daire Başkanlığı’ndan “AVM’lerdeki vale hizmeti” ile ilgili bir açıklama geldi. Özeti şu:GEREKLİ UYARI VE İKAZLAR YAPILMIŞTIR* Ekiplerimiz tarafından yapılan kontrollerde izinsiz-kaçak(korsan) olarak faaliyet gösteren şahıslara gerekli yasal işlemler yapılmakta ve bölgeden uzaklaşmaları sağlanmaktadır. * CEPA AVM’de görevli ekibimiz tarafından yapılan kontrolde, vale hizmeti yapan şahsa idari para cezası uygulanmış olup, konu ile ilgili gerekli uyarı ve ikazlar yapılmıştır. *5 Şubat 2022Ceza... Uyarı... İkaz... Belli ki çare/çözüm olmuyor.ABB Zabıta Daire Başkanlığı’nın yapmış olduğu açıklamadan beş gün sonra aynı noktada yine aynı vale elini kolunu sallayarak iş yapıyor. Görmüş olduğunuz fotoğraflar, cumartesi günü akşam 17.30 sıralarında çekildi.Şimdi geriye şu soruların cevabını aramak/bulmak kalıyor:NASIL OLUYOR DA AYNI İŞE DEVAM EDİYOR? * Daha kısa bir süre önce idari para cezası uygulanan, gerekli uyarı ve ikazların yapıldığı söylenen bu şahıs(vale) nasıl oluyor da aynı işi yapmaya devam ediyor? * Ankara’daki AVM’lerin hangilerinde vale hizmeti yasal, hangileri korsan?NOT: ABB Zabıta Daire Başkanlığı’nın, “AVM’lerdeki vale hizmeti” konusunda vatandaşları doğru şekilde bilgilendirmesi gerekiyor.HÜRRİYET ANKARA YAZDI O DUYURULAR KALDIRILDI6 Aralık 2021* Okurumuz Onur Nazlıaka, toplu taşımada kişiselleştirilmiş kart(Ankarakart) kullanımı olmasına rağmen bazı özel halk otobüslerinde karşılaştığı “Serbest kartlar ve öğrenci kimlik kartları kimlik göstermek mecburidir” yazılı korsan duyuruya dikkat çekmiş ve EGO Genel Müdürlüğü’nden denetim yapmasını istemişti.31 Ocak 2022* EGO Genel Müdürlüğü, “Haber metninde belirtilen duyuru metninin birkaç araçta asılı olduğu saha denetim görevlilerimizce tespit edilerek, araçlardan kaldırılması sağlanmıştır. Yayınlanmakta olan duyurularda, EGO Genel Müdürlüğü’nün resmi duyuru formatı ve logosu bulunmayanların geçerliliği mevcut değildir” açıklaması yaptı.CADDE/SOKAK LEVHALARININ TAMAMI YENİLENECEK17 Ocak 2022* Okurumuz Can Hayat Özyurt, Yenimahalle’nin Demetlale Mahallesi İvedik Caddesi’nde “cadde/sokak levhası eksikliği” olduğuna dikkat çekerek, “Levhaların çoğu yerinde yok. Adres arayan nasıl bulacak?” diye sormuştu.31 Ocak 2022* Ankara Büyükşehir Belediyesi(ABB) Fen İşleri Daire Başkanlığı, kent genelinde devam eden cadde/sokak ve bina numara levhalarının yenilenmesi konusundaki “Sokaktaki Ankara” adlı proje hakkında şu bilgileri vermiş:GÜNLÜK 500 TABELA“Atölyelerimizde bulunan UV baskı makinesi ile günlük ortalama 500 adet tabela basımı gerçekleştirilmektedir. Bir sene içerisinde ise Ankara’nın eski tabelaların atölyemizde geri dönüştürülerek işlem yapılmaktadır.ÇALIŞMALAR SÜRÜYORYenimahalle ilçesi Demetlale Mahallesi sınırları içerisinde bulunan İvedik Caddesi isimli yol güzergâhı için Numarataj Şube Müdürlüğü’müz bünyesindeki ekip arkadaşlarımız çalışmalarını sürdürmektedir.SORUM VAR-1ÖN ÖDEMELİ(KARTLI) DOĞALGAZ SAYACI KULLANANLAR CEZALANDIRILIYOR MU?Okurumuz Süleyman Altıner, ön ödemeli(kartlı) doğalgaz sayacına geçen yılın kasım ayında bin liralık(400 m3) gaz yüklemiş, geçen süredeki zamlar nedeniyle 2 Şubat’ta ise 295 lira kesinti yapılmış. Okurumuz sormuş: “Başkentgaz’ın bu uygulaması yasal olarak kabul edilecek olursa, geçen yıl 75 TL’ye ayçiçeği yağı satan bir marketin, şimdi gelip müşterisinden 75 TL daha fark talep etmesi gerekir. Bir hukuk ülkesinde ön ödemeli(kartlı) doğalgaz sayacı kullananlar cezalandırılıyor mu ya da bu bir suç mu?”SORUM VAR-2SENE OLMUŞ 2022 ÜSTÜ AÇIK SEMT PAZARI MI OLUR?Okurumuz Zeki Tekin, soruyor:“Çankaya’nın Oğuzlar Mahallesi’ndeki semt pazarının üstü kapatılsın. Sene olmuş 2022... Üstü açık semt pazarı mı olur?”KISA... KISA...“Eryaman-Göksu Parkı’ndaki ördeklerin kapalı barınma yeri yok. Bu hayvanlar soğuğa dayanıklıdır ama üşür. Kışın girip sokulacakları bir kümeslerinin olması şart.”Atilla TURGUT* “Ankara’daki tüm parklarda bu kış günleri de dahil sabaha kadar aydınlatmalar yanıyor. Ya çok zenginiz ya da müsrif. Bir kampanya ile tüm belediyeler tasarrufa gitmeli.”Bekir BOZDAĞ
Yazı Tarihi: Şubat 07, 2022 06:29
