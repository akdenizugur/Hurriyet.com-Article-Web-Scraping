Yazı Yazarı: Murat Fevzi Tanırlı
Yazı Başlığı: Hakem hakeme bunu yaparsa
Yazı Linki: https://www.hurriyet.com.tr/sporarena/yazarlar/murat-fevzi-tanirli/hakem-hakeme-bunu-yaparsa-42031799
Yazı İçeriği: Merkez Hakem Kurulu’na (MHK) sezon ortasında klasman yapma yetkisi tanıyan ‘şok’ talimatın sonucu olarak 8 Mart 2022’de aralarında Cüneyt Çakır, Fırat Aydınus, Ali Palabıyık, çok sayıda Süper Lig hakemi ve gözlemcinin liste dışı bırakılmasının yarattığı depremin artçı sarsıntıları sürüyor... Hakem camiası öyle bir hale geldi ki, kime dokunsanız bin ah işitiyorsunuz.Kamplaşmanın ve güç savaşının yaşandığı bir kaos ortamı oluşmuş durumda. Bu yazdıklarımızın en şaşırtıcı örneklerinden biri şu sıralar İstanbul’da yaşanıyor...MHK'NİN KARARI DÖNÜM NOKTASI OLDUTürkiye Faal Futbol Hakemleri ve Gözlemcileri Derneği’nin (TFFHGD) Üsküdar’da bulunan İstanbul şube binası, aynı zamanda İl Hakem Kurulu’na da hizmet veriyor. Kurulun başkan ve üyeleri her hafta çarşamba günü, binada kendilerine ayrılan ofiste toplanarak, o hafta oynanacak amatör küme maçlarının hakem tayinlerini yapıyor. Ancak MHK’nin 8 Mart’ta aldığı o tarihi karardan sonra bakın ne oldu...İstanbul İl Hakem Kurulu, TFFHGD’nin binasına alınmadı. Tüm çabalarına karşın içeri sokulmayan kurul üyeleri, bu nedenle 16 ve 23 Mart tarihlerindeki toplantılarını başka bir yer de yapmak zorunda kaldı.ARALARINDAKİ İLİŞKİ ZATEN İYİ DEĞİLDİTFFHGD İstanbul Şubesi’nin TFFHGD Genel Başkanlığı seçiminde başkan Abdurrahman Arıcı’ya muhalif olması nedeniyle İstanbul şubesine yakın hakem ve gözlemcilerin sıkıntılı süreç yaşadığı, 8 Mart’taki MHK kararından sonra ortamın iyice gerildiği öğrenildi. Hatta TFFHGD İstanbul Şubesi’nin 8 Mart Dünya Kadınlar Günü’nde Türk hakemliğinin en önemli kadın figürü olan Lale Orta’yı bir etkinlikte konuk etme istekleri MHK tarafından onaylanmamıştı (Lale Orta, TFFHGD İstanbul Şubesi’nin talebinin MHK Başkan Vekili Ahmet Şahin tarafından reddedildiğini beiN Sports’taki programında açıklamıştı). Konuyla ilgili görüştüğümüz TFFHGD İstanbul Şubesi’nin yetkilileri İl Hakem Kurulu’na ellerinden gelen desteği verdiklerini ifade etti.
Yazı Tarihi: Mart 29, 2022 10:22
