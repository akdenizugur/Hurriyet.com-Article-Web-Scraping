Yazı Yazarı: Bayram Aydın
Yazı Başlığı: Golü attı ve yine yattı!
Yazı Linki: https://www.hurriyet.com.tr/sporarena/yazarlar/bayram-aydin/golu-atti-ve-yine-yatti-40415091
Yazı İçeriği: Bir tarafta sezonun ikinci yarısıyla birlikte tarihinin en büyük geri dönüşlerinden birine imza atan Trabzon, diğer yanda ise işlerin ‘arapsaçına’ döndüğü Rize vardı. Ev sahibinin taraftarları dahi takımdan umudunu kesmiş olacak ki, stat bile neredeyse bomboştu.İki takım da 3 puan hedeflediği için açık oynamalarını, bol pozisyonlu bir maç izletmelerini bekliyordum. Beklediğim de oldu. Maça gelmeyen Rizesporlu taraftarlar da böylelikle çok şey kaçırdı.YUSUF’U ARADILAR Maçın tek golü ilk yarıda gelse de, mücadele neredeyse 90 dakika boyunca üst düzeydi. 23’te golü bulan Trabzon devamını getiremedi. Attıkları golün üzerine yatarak erkenden skoru korumaya gittiler. Yediği golün şokunu üstünden atan Rize, ilk yarının son bölümünü tek kale oynasa da ağları sarsamadı.Trabzon, Yusuf Yazıcı’yı çok aradı. İlk 15 dakika harici, Fırtına’dan eser yoktu. Olcay ve Okay etkisizdi. N’Doye ise şans golünü atsa da ileri uçta yalnızları oynadı. Yani Trabzon maçın ilk devresinde dün eski hastalığına yakalanmış bir görüntüdeydi. Golü attı ve yattı.LİBERO N’DOYE!İkinci yarı başlarken de Trabzon isteksizdi. “Maçı böyle bitirelim” havasına girdiler. “İkinci golü bulayım da rahatlayayım” diye bir düşünceleri yoktu. Rizespor ise baskılı oynar gibi gözüküp, şuursuzca yüklendi ve organize olamadı.Dakikalar ilerledikçe Rize tüm riskleri alıp rakip sahaya gitti. Trabzon topu önde tutamayınca santrafor N’Doye, libero oynamaya başladı! Trabzon’u ligin 2. yarısında hiç bu kadar kötü görmemiştim. Tek güzel olan üç puandı. Tabii ki Trabzonspor’un da kötü oynama hakkı var... Trabzonspor dün bu hakkını kullandı. Haftaya Beşiktaş maçı var ve Ersun Hoca’nın ciddi uyarılar yapması gere. Rizespor’un işi ise, zor dostum zor...
Yazı Tarihi: Nisan 03, 2017 01:31
