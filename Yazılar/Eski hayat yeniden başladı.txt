Yazı Yazarı: Uğur Cebeci
Yazı Başlığı: Eski hayat yeniden başladı
Yazı Linki: https://www.hurriyet.com.tr/yazarlar/ugur-cebeci/eski-hayat-yeniden-basladi-41999932
Yazı İçeriği: Hâlâ süren pandeminin büyük bölümünde kabin memurları ya da pilotların bir kısmı hemen hemen hiç uçmadılar. Bazıları ise havayolu şirketlerinin çok da işine gelen ‘ücretsiz izin’ imkânından yararlandılar. Uçucular bu dönemde ciddi maddi kayıplara uğrasalar da, belki de hayatlarının büyük bölümünde ilk defa aileleri, eşleri, çocukları ve arkadaşları ile uzun zaman geçirme imkânı buldular. Ve bir o kadar önemlisi özel hayatları ile ilgili çok rahat programlar yapabildiler. Pilotlar kargo uçaklarındaki yoğunluk nedeniyle kabin memurlarına göre çok daha fazla uçtular. Pandemi dönemindeki yaşam onlar için çok da farklı olmadı. Elbette henüz pandemi geçmiş değil ama pilotlar için yoğun uçuşlar başladı. Sadece kargo uçakları değil normal yolcu uçakları ile yapılan kargo uçuşları 2019 yoğunluğu kadar olmasa da yine de yüzde 60‘lık bir yaklaşma meydana geldi. Yine aile programları ya da rahat tatil programları yapılamaz oldu. Üstelik filolardaki pilotların Omikron’a yakalananlarının sayılarında artış olduğunda diğer pilotlar çok daha fazla uçmaya başladılar. Hatta limitler bile zorlanıyor. Aynı durum kabin ekipleri içinde geçerli.ARAŞTIRMA YAPILDIDünya çapında kabin ekipleri arasında yapılan araştırmalar bu meslekteki insanların pandeminin büyük bölümünde hayatlarını normal insanlar gibi yaşama imkanı bulduklarını gösterdi. Elbette pandeminin verdiği kısıtlı hareket şartları geçerli olsa da yine evde, eşler, çocuklar ya da arkadaşlarla planlı zamanlar yaşama imkanı buldular. Şimdi ciddi bir adaptasyon dönemi başladı. Eskisi gibi kabin memurları bir uçuştan diğerine koşturuyorlar. Hatta uçuş programları eskisinden daha yoğun olmaya başladı. Geçmiş dönemlerdeki kış aylarındaki rahatlıkta azaldı.GÜVENLİ AMA ZORKabin Operasyonları Güvenlik Konferansı’ndaki bir panelde bu zorlu konu ele alındı. Panelistler arasında Crew Experience Virgin Atlantic Kıdemli Müdürü Steve Sneddon, Avrupa Taşımacılık İşçileri Federasyonu Kris Major ve TAP Portekiz’den Sandra Alves Pontes İnsan Faktörleri Güvenlik Sorumlusu ve Cathay Pacific Grup Güvenlik Müdürü Catherine Chan başkanlığındaki oturum ilginç dipnotların çıkmasına neden oldu. Vurgulanan satır başları şöyle:* Kendinden emin bir kabin ekibine sahip olmak her zaman önemli olmuştur. Çünkü bu yolcular için de geçerlidir. Onlarda aldıkları hizmet sırasında kabin ekiplerinin huzurlu olup olmadıklarını rahatça anlayabilmektedir.* Çözümün bir kısmı yenilenmiş eğitim programlarıdır. Örneğin IATA, becerilerin gerektiği gibi yenilenmesi veya güncellenmesi için sürekli değişen durumu hızla devreye aldı. Hava mürettebatını dinlemek ve bu bilgiyi eğitimle beslemek bu çabada önemli bir unsur olmuştur.* En önemlisi, kabin ekibinin ruh sağlığının sağlanmasıdır. İzinde, tecritte olmanın ve ardından 30.000 fitte sınırlı bir alanda hizmet vermek zorunda kalmanın endişesini hayal edin. Hava taşıtlarının virüs bulaşması açısından son derece güvenli ortamlar olduğu kanıtlanmıştır, ancak yine de birey için bu önemli bir tedirginlik kaynağıdır.GENEL KURMAY ORMAN YANGINLARINDA OLACAKMilli Savunma Bakanlığı ile Orman Genel Müdürlüğü arasında işbirliği anlaşması yapıldı.Zaten her şartta orman yangınlarında görev alan silahlı kuvvetler bundan böyle kuralları önceden belirlenmiş bir işbirliği yapacak. Bu durumda Silahlı Kuvvetler elbette yangın söndürme çalışmalarına havadan da katılmak için çalışmalar yapacak. Halen Savunma Bakanlığı portföyünde bulunan CN235 ve A400M uçaklarına ya da başka bir seçim yapılarak alınacak uçaklara yangın söndürme kitleri takılıp takılmayacağı netlik kazanmasa da değişik çalışmalar yapılıyor.ÇOK AMAÇLI UÇAKBir süre önce orman yangınları ile mücadele için alınacak ya da kiralanacak yangın göndürme uçaklarının ihale yetkisi Savunma Sanayi Başkanlığı’na verildi. Başkanlık öncelikle gecikmemek için kiralık yangın söndürme uçakları için Rus Beriev firması ile görüşmelere başladı. Geçtiğimiz yıl çıkan orman yangınlarına müdahale de bulunan Be-200 yangın söndürme uçaklarından kaç tane kiralanacağı ise bilinmiyor. Ancak Savunma Sanayi Başkanlığı yangın söndürme için alınacak uçaklar konusunda baştan bunların Multi-Roll olmasını kararlaştırdı. Yani üç ay orman yangınları ile mücadelede kullanılacak uçaklar, senenin diğer kısmında başka amaçlarla görev yapabilecek. Çok amaçlı uçak tercihi ön planda.SON A400MÖte Yandan Türkiye’nin Airbus Askeri Sevilla fabrikasından teslim aldığı ve proje ortağı olduğumuz A400M uçaklarından 10.’cusu mart ayı başların da Kayseri’ye getirilecek. Böylece bu projenin başlangıcında yapılan anlaşma tamamlanmış olacak. Ancak Türkiye’nin tasarruf amacı ile 10 uçakla sınırlı olan siparişinin gelecekte devam etmesi de gündemde. Ortalama 26 adet A400M ihtiyacının temini için nasıl bir yöntem izleneceği bilinmiyor. Belki ileri yıllarda netleşir. Stratejik nakliye uçağı olarak bilinen A400M uçakları depremlerden başlayarak pandemi de tahliye dahil birçok yardım uçuşuna katıldı. Yarı hazırlanmış toprak pistlere de inebilen uçakları dünyada en iyi ve yoğun kullanan ülke Türkiye oldu. Kayseri’deki bakım üssünde yeni teknolojiler eklenerek daha modern hale de getirildi. Ayrıca Kızılötesi Karşı Tedbir Sistemi de ilk kez Kayseri’de uygulandı. Bu sistem uygulaması için başka ülkelerdeki A400M uçakları içinde teklifler geleceği sanılıyor.AVRUPA HAVA SAHASINDAKİ GÜCÜMÜZSivil Havacılık Eski Genel Müdür Yardımcısı Haydar Yalçın, Eurocontrol Genel Müdür Danışmanı oldu. Havacılık Mühendisi olarak 1989 yılında SHGM’nde göreve başlayan Yalçın, toplam 31 yılı aşkın süre boyunca Uçuşa Elverişlilik Deneticisi, Uçuşa Elverişlilik Şube Müdürü, Uçuş Standartları Daire Başkanı ve 2004 yılından itibaren de Genel Müdür Yardımcısı olarak çeşitli görevlerde bulundu. Görevi boyunca Ulusal, Bölgesel ve Küresel Sivil Havacılığın gelişimine önemli katkılarda bulunan Yalçın, Uluslararası Sivil Havacılık Organizasyonu (ICAO), Avrupa Sivil Havacılık Konferansı (ECAC), Havacılık Otoriteleri Birliği (JAA) ve Avrupa Seyrüsefer Emniyeti Teşkilatı EUROCONTROL bünyesinde uzun yıllar önemli görevler de yaptı. Yalçın, 2004-2009 yılları arasında JAA’in karar organı olan JAA Komite ve Yönetim Kurulu Başkanlığı, daha sonra 2012-2014 yılları arasında 41 Üyeli EUROCONTROL Teşkilatı’nda Konsey Başkan Yardımcılığı ve 2014-2018 yılları arasında da Konsey Başkanlığı görevlerinde bulundu. ICAO bünyesinde bulunan birçok panel ve çalışma grubunda üye olan Yalçın, uluslararası çeşitli toplantılara da başkanlık yaptı.SANİ ŞENER KAZAKİSTAN’DA DERS VERDİTAV Havalimanları İcra Kurulu Başkanı Sani Şener, Al Farabi Kazak Milli Üniversitesi’nde (KazNu) öğretim üyeleri ve öğrencilerle buluştu. Şener, Almatı’da yer alan ve dünyanın en iyi 500 üniversitesi arasında sayılan üniversitede liderlik üzerine bir seminer verdi. Sani Şener’i salondaki izleyiciler dışında 400 kişi de on-line olarak takip etti. Rektör Canseyit Tüymebayev tarafından Şener’e üniversitenin altın nişanı ve üniversiteye adını veren erken dönem İslam bilgini ve filozof Al Farabi’nin portresi hediye edildi.PCR TESTİNE DİKKATAğırlıklı olarak birçok ülke ve havayolu şirketi uluslararası uçuşlarda PCR testi istiyor. Ancak bazı yolcular sonucunu daha çabuk aldıkları için ve ‘aynı şey’ mantığı ile Antijen testi yaptırıyorlar. Antijen testini kabul etmeyen ülkelere uçuşlarda havayolu şirketleri yolcuları daha Check-in sırasında geri yolluyorlar. Bu yüzden dünyada uçağını kaçıran, gidecekleri ülkede yatırdıkları otel paralarını geri alamayan yolcuların sayısı giderek artıyor. Bazı yolcuların yaptırdıkları antijen testinde negatif sonucu almalarına rağmen geri çevrilip yaptır-dıkları PCR testinden pozitif çıkması ise sorunu büyütüyor. Bu yüzden siz siz olun, gideceğiniz ülkenin hangi testi kabul ettiğini ve bineceğiniz havayolu şirketinin kurallarını iyi öğrenin.
Yazı Tarihi: Şubat 09, 2022 06:29
