Yazı Yazarı: Sevil Erkuş
Yazı Başlığı: Ukraynaya seyahat için sadece kimlik yeterli
Yazı Linki: https://www.hurriyet.com.tr/yazarlar/sevil-erkus/ukraynaye-seyahat-icin-sadece-kimlik-yeterli-41010629
Yazı İçeriği: Ukrayna’yı görmek isteyen Türk vatandaşlarına vizesiz ve hatta pasaportsuz ziyaret imkanını hatırlatan Büyükelçi Sybiha şunları söyledi: “Geçen yıl Ukrayna’dan Türkiye’ye gelen turist sayısı 1 milyon 250 bin kişiye ulaştı. Pasaportsuz rejime geçtik. Karşılıklı ziyaretleri sadece kimlik kartlarıyla gerçekleştirebiliyoruz. Daha önce vizesiz seyahat rejimi vardı, şimdi de pasaportsuz seyahat rejimi var. 1 Haziran 2017 yılından bu yana bu rejim uygulanıyor. Karşılıklı seyahatlerde yüzde 30 artış gördük. Hem ekonomik açıdan ticaretimizde artış var hem de insani temaslar ve ilişkiler de gelişmeye devam ediyor. Cumhurbaşkanlarımızın dostane ilişkilerinden tutun tüm seviyelerde ilişkilerimiz gelişmeye devam ediyor.TÜRKİYE KENDİNE AŞIK EDİYORTürkiye ve insanları kendisine aşık ediyor. Hem çok dinamik bir şekilde çalışma ortamı var. Hem de tarihi, turistik açıdan da ülkeyi çok sevdim. Türkiye’deki görevim benim için hem çok büyük onur hem de büyük sorumluluk. Çünkü Türkiye ile Ukrayna arasındaki ilişkilerin seviyesi göz önünde bulundurulunca, burada çalışmanın büyük sorumlulukları var. Bir ülkenin dostu olan diğer ülkede büyükelçi olma lüksüne sahibim. En büyük hobim işim. Onun dışında kitap ve tarih meraklısıyım. Türkiye’de farklı dönemde yaşayan ve çalışan Ukraynalı ressamları araştırmaya başladım. Herkes Hürrem Sultan’ı çok iyi bilir. Fakat onun gibi üç başka Ukraynalı valide sultan daha olduğu pek bilinmez. Mesela Nadiya Sultan, Hatice Turhan Sultan…”DİPLOMATİK İLİŞKİLERİN 100. YILI Bu yıl Türkiye ile Ukrayna arasında diplomatik ilişkilerin kurulmasının 100. yıl dönümünün kutlandığını belirten Büyükelçi Sybiha, “Bundan tam 100 yıl önce İstanbul’da ilk başkonsolosluğumuz açıldı ve Türk diplomatlar da Odesa’ya geldiler. Ukrayna-Türkiye ilişkilerinin modern tarihine bakacak olursak 26. yılını kutluyoruz. Geçen sene ticaret hacmimizde yüzde 20 artış gördük. (Türkiye’nin Rusya ile yakınlaşmasının Ukrayna ile olan ilişkilerine etkisi) Türk hükümetinin bu konuda hiç değişmeyen pozisyonunu çok takdir ediyoruz. Çünkü bu konu stratejik ortaklığın gerçek bir göstergesidir. Hem ikili ilişkilerimizde hem uluslararası arenada çok hissediliyor. Özellikle BM Genel Kurulu çerçevesinde Türkiye her zaman Kırım’la ilgili kararlara, tekliflerimize hep destek veriyor” ifadelerini kullandı.İKİ BAŞKENT ARASINDA HER GÜN DİREKT UÇUŞÖte yandan Ankara ile Ukrayna’nın başkenti Kiev arasındaki direkt uçuşlar, iki ülke arasındaki turist sayısının artışına büyük katkı sağlıyor. Pegasus Havayolları, haftanın her günü Ankara-Kiev hattında direkt uçuş gerçekleştiriyor. Ukrayna Uluslararası Havayolları ise çarşamba günleri Kiev, perşembe günleri ise Ankara kalkışları hariç olmak üzere haftanın 6 günü karşılıklı yolcu taşıyor. Türkiye’nin farklı şehirlerinden Ukrayna’ya gitmek isteyen turistler, Esenboğa Havalimanı’nı kullanarak Kiev’e ulaşıyor.
Yazı Tarihi: Kasım 07, 2018 09:41
