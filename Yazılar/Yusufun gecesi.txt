Yazı Yazarı: Bayram Aydın
Yazı Başlığı: Yusufun gecesi
Yazı Linki: https://www.hurriyet.com.tr/sporarena/yazarlar/bayram-aydin/yusufun-gecesi-40335702
Yazı İçeriği: Tek kelime ile  adeta alabora olarak düşme hattına doğru hızla geriledi. İkinci yarı yine büyük umutlar, yeni transferler ve tabii ki gidenler de var. Başkan ile birlikte yönetim ve Ersun Yanal, gene Trabzonspor taraftarından sabır isteyecekler gibi gözüküyor.- Sakın bunu aklınızdan bile geçirmeyin, artık sabır taşı çatladı. İkinci yarının ilk maçı ve Trabzonspor’u çok merak ediyorduk. Her iki takımın da hakkını yemeyelim mükemmel bir ilk yarı izledik.- Ancak özellikle Trabzonspor’a ayrı bir parantez açmak lazım. Ersun hoca o kısa arada takımı çok iyi hazırlamış ve harika dokunuşlar yapmış. Üç beş gün önce transferini yapacaksın ve büyük bir cesaretle sahaya süreceksin. İki bek için söylüyorum. Hem Mas hem de Pereira takıma tam oturmuşlar. Özellikle Pereira ilerleyen haftalarda Süper Lig’e damgasını vuracak bir görüntüde.- Ama bana göre Trabzonspor’un ara transferde en iyi transferi Yusuf Yazıcı. Ersun hoca ilk başlarda Yusuf Yazıcı’yı kulübede bile düşünmedi. Ancak Yusuf Yazıcı hiç yılmadı ve zorla formayı kaptı ve bir daha da kolay kolay çıkarmaz. Dün akşam da ilk yarıya damgasını vurdu.N’Doye frenledi- Yusuf, bir gol bir asist ile Trabzonspor’un ilk yarıda en iyileri arasındaydı. Bursaspor’da hemen hemen başa baş bir mücadele verdi ve genç Kubilay’ın golü ile maça tutundular.- Gerçekten de böylesine tempolu, istekli, hızlı ve izleyenlere zevk veren Trabzonspor’u çok özlemişiz. Her şey yolunda giderken N’Doye sahneye çıktı. Bari faydan yok, zararın da olmasın ama nerede?Gereksiz yere iki sarıdan kırmızı kart gören N’Doye Trabzonspor’un hızını kesti. Trabzonspor, kendi sahasına çekilerek skoru korumaya gitti. Eğer dün akşam Trabzonspor’un doğru dürüst bir santraforu olsaydı hiç bu kadar zorlanmayacaktı. Tabii ki geceye damgasını genç Yusuf vurdu ama 35’lik ihtiyar delikanlı Durica da sahanın görünmez kahramanıydı.
Yazı Tarihi: Ocak 14, 2017 01:31
