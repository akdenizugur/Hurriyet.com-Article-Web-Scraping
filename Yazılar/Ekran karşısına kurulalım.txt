Yazı Yazarı: Elçin Yahşi
Yazı Başlığı: Ekran karşısına kurulalım
Yazı Linki: https://www.hurriyet.com.tr/yazarlar/elcin-yahsi/ekran-karsisina-kurulalim-41662226
Yazı İçeriği: LEZZETLER VE HAYATLARBeste ÖnkoldsmartGO platformunun orijinal yapımı ‘Açık Mutfak’ isimli belgesel dizisini izliyor musunuz? Hem bilmediğimiz çeşitli lezzetler hem de sıkıştığımız hayattan bir başkasının mümkün olduğu konusunda ilham veren bir dizi. Bugüne kadar yayına giren bölümler şöyle: ‘Gölün Fısıltısı: Doğan Anapa’ bölümünde Sapanca Gölü kıyısındaki özel doğa sığınağının ve kurucularının hikâyesi anlatılıyor. ‘Vegan Mutfak: Melike Dirikoç’ veganizmin etik, çevresel ve sağlık temelli gerekçelerinin de açıklandığı bir bölüm. ‘Körfez Rüzgârı: Beste Önkol’ gazetecilikten aşçılığa uzanan bir Açık Mutfak öyküsü. ‘Derin Lezzetler: Deniz Kurt Görsev’de altı kez Atlantik Okyanusu’nu geçen deniz âşığı mega yat şefinden çok özel lezzetler var. ‘Toprağın Lezzeti: Su Ava’ akademisyenliği bırakıp Kuzey Ege’de kurulan yepyeni bir mutfağı ve sahibesini tanıtıyor. ‘Gümüşlük: Esra Şener’ bölümüyse Bodrum’un bir mandalina bahçesinin içinde gurme damaklar için sürprizler barındırıyor.YENİ SEZONGeniş bir hayran kitlesine ulaşan ‘This is Us’, beşinci sezonuyla ekrana döndü. Jack ve Rebecca’nın 80’lerdeki hayatına ve çocukları Kevin, Kate ve Randall’ın bugünkü yaşamlarına odaklanan dizinin pek çok ödülü var. Bu sezon pandemi dönemini de içerecek ve kısıtlanan hayatları ekrana yansıtacak. (Fox, cuma, 21.30)İKİ YENİ YARIŞMA, PEK YAKINDA- ‘Yatıya Misafirim Var’da, beş günde beş şehir ve şehirlerini temsil eden beş yarışmacı mücadele edecek. Yarışmacılar, her gün başka bir şehirde, o şehri temsil eden yarışmacının evinde misafir olacak, geceyi orada geçirecek. O şehrin kültürünü tanıyacak, yemeklerini yiyecek ve günün sonunda ev sahibine puan verecekler. Ertesi gün başka bir yarışmacıyla şehirlerarası mücadele devam edecek. (Kanal D)- Çağla Şıkel’in sunacağı ‘Hepsi Benim’de yarışmacılar hayatın hemen hemen tüm alanlarında kullanılan ürünlerin fiyatlarını tahmin etmeye çalışacak. Her bölüm beş ayrı etaptan oluşacak ve son etapta yarışan çiftlerden biri yüklü miktarda alışveriş çeki kazanacak. Program perşembe geceleri ekrana gelecek. (Fox, perşembe, 23.55)DOĞUM GÜNÜ KUTLAMASITürk izleyicisini dünyanın dört bir yanından gerçek yaşam hikâyeleriyle buluşturan TLC, ülkemizde yayına başlayalı beş yıl olmuş bile! Pintilerden temizlik avcılarına, ağır yaşamlardan hayalimizdeki evlere, istifçilerden kek savaşlarına izleyicinin sevdiği programlar yayımlayan kanal, çeşitli izleyici ödülleri de aldı. Dr. Nowzaradan ve kurtarmaya çalıştığı aşırı kilolu insanları konu alan ‘Ağır Yaşamlar’, ‘Evliliğe 90 Gün’de damat Mürsel ile Nebraskalı Anna’nın aşkı, en iyi dostu çamaşır suyu olanların programı ‘Temizlik Avcıları’, dünyanın dört bir yanından evleri ekrana taşıyan ‘Emlak Avcıları’, inanılmaz ev değişimleriyle ‘Hayalimdeki Ev’ ve ‘Rüya Gibi Evler’, gözümüzün önünde büyüyen beşizleriyle ‘Kalabalık Aile’, aile boyu aynı duşta yıkanan ‘Aşırı Pintiler’, TLC’nin en çok konuşulan içeriklerinden bazıları.Acı tatlı gerçek yaşam hikâyelerini bir eğlence kanalına taşıyan TLC’ye nice beş yıllar dileyelim biz de...
Yazı Tarihi: Kasım 14, 2020 06:29
