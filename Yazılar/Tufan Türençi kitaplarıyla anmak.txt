Yazı Yazarı: Doğan Hızlan
Yazı Başlığı: Tufan Türençi kitaplarıyla anmak
Yazı Linki: https://www.hurriyet.com.tr/yazarlar/dogan-hizlan/tufan-turenci-kitaplariyla-anmak-42051045
Yazı İçeriği: Günlük gazeteye yalnız siyasetin değil sanatın, yaşamın da sızmasını sağlardı.Onun ardından en güzel vefa örneği, unutmadığımızın göstergesi kitaplarını okumak olacaktır. Onları hatırlatmak istiyorum.BÂBIÂLİNİN ÖTEKİ YÜZÜ Her gün gazetenizi alıp okumaya başladığınızda, ardındaki yoğun çalışmaları, gerilim içindeki günlük yaşamı düşünmezsiniz. Tufan Türenç işin mutfağına sokuyor okurunu.Ünlü adların serüvenleri, davranışları, yaşamın temposunda dostluklar, eleştiriler...Saint Benoit’nın Çanları“Saint Benoit (Sen Benua) benim kültür ve düşünsel dünyamı yaratan okulumdur. O okulda dürüstlüğün, ilkeli olmanın insan karakterinin birinci kuralı olduğunu öğrendik ve öyle yetiştik” diyor.Aynadaki Yüzler – Yakın Tarihten İbret ÖyküleriSiyasetten ve başka türlerden kişilerin ilgi çekici öyküleri.Gazeteci Abdi İpekçi’nin Dramatik Yaşam ÖyküsüBir suikast sonucu hayatını yitiren Abdi İpekçi’nin yaşamını anlatan bu kitabın iki yazarı Tufan Türenç ve Erhan Akyıldız.Okunması gereken bir biyografi kitabı.Tufan Türenç dostlarının anılarında ve kitaplarında yaşayacak.Eşi gazeteci Pınar Türenç’e de başsağlığı dilerim.İKİ KİTABI OKUMAKÇOCUKLARIN okuması gereken bazı kitapları ana babalara anımsatmalı.Öyle kitaplar var ki yalnız edebiyatın değil yaşamın da birçok anahtarı onlarda gizlidir.Bütün dünya klasikleri her yaştaki çocuğun kelime hazinesine göre yayımlıyorlar. Benim de ilk kitabım çocuk edebiyatıyla ilgili öykülerden bir seçmeydi.Şimdi kitapçılarda çocuk kitapları rafları, kitap fuarlarında çocuk edebiyatı stantları gittikçe genişliyor. Çocuklara tavsiyede bulunun ama kendi zevkinin de doğrultusunda kitap seçmesini sağlayın.Antoine de Saint–Exupery’nin ‘Küçük Prens’ini çocuğunuza okutun, bence bir kez daha siz de okuyun. Çünkü kitabı iyi bir öykücü ile iyi bir şair çevirdi:Küçük PrensÇevirenler:Cemal Süreya&Tomris UyarYazarın kendi resimleriyleBu sözü belleğimize kaydedelim:“İnsan ancak yüreğiyle baktığı zaman doğruyu görebilir.”Heidelberg kentine rahmetli Dr.Turhan Bozkurt’la Küçük Prens otelinde kalmıştık.Otelin kitaplığına bütün dünya dillerinden çevirileri konmuştu, ama Türkçesi  eksikti. Türkiye’ye döndüğümüzde oraya Türkçe çevirileri gönderdik.(Can Çocuk)Tavsiye edeceğim bir diğer klasik Lewis Carroll’un ‘Alice Harikalar Diyarında’sı.İngilizce aslından uyarlayan, Selçuk Işık.(Mundi)HABİP AYDOĞDU’NUN KIRMIZI GÜNCESİRESSAM Habip Aydoğdu’nun ‘Kırmızı Yine Kırmızı’ adlı sergisi İş Sanat Ankara Sanat Galerisi’nde açıldı.Aydoğdu’nun bir nevi koronavirüs günlüğü olarak da yorumlanabilecek serginin küratörlüğünü Elif Aydoğdu Ağatekin yaptı.Sergide Özgür Aydoğdu’nun gözüyle Habip Aydoğdu’nun yaşamını, kişiliğini, çalışma biçimini belgeleyen ve yorumlayan siyah–beyaz fotoğraflara da yer verilirken, sergiye videoları ile Serhat Özdemir de katkıda bulunu-yor.Hasan Çakır sergiyi tanıtıyor:“Arsız bir bitki, kızıl bir çiçek gibi bütün dünyayı sardı sarmaladı COVID–19 virüsü. Korona, ölümü burnumu-zun dibine kadar yakınlaştırdı. Korkudan kabuklarımıza çekilmek zorunda kaldık. Kaybettiğimiz dostları bile son yolculuklarında yalnız bıraktık. Korku ve kaygının hâkim olduğu yalnızlık ortamlarında, kendimizle başbaşa kaldık.Böyle bir duygu ve düşünce ikliminde boy verdi bu sergideki resimler... Salgından dolayı yaşanan kısıtlama ve kapanmalar sergiyi 2019’dan 2022’ye taşıdı. Değişen sadece tarih olmadı, serginin konsepti de güncellendi.”Sergi 30 Temmuz tarihine kadar gezilebilir.
Yazı Tarihi: Nisan 26, 2022 06:29
