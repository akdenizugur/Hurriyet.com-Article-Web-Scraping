Yazı Yazarı: Fulya Soybaş
Yazı Başlığı: Genç kalmanın sırrı beyinde
Yazı Linki: https://www.hurriyet.com.tr/yazarlar/fulya-soybas/genc-kalmanin-sirri-beyinde-42056533
Yazı İçeriği: Ama kötü haber. Ne öyle bir formül ne de iksir var. Sağlıklı, mutlu olmak da genç kalmak, uzun yaşamak da elimizde. Yapılacak ev ödevlerimiz var yani. ‘Nedir o ev ödevleri? Söyle de yapalım’ diyenler için Prof. Dr. Derya Uludüz ile buluştuk. Diyor ki: ‘Aradığınız formül beyninizde.’ İşte 8 maddelik ev ödeviniz...ORMANIN KRALI: BEYİN‘Gençliğin sırrı beyinde’ Nörolog, Prof. Dr. Derya Uludüz’ün ilk kitabı. Salgınla dirençli bir bağışıklığın önemini iyice idrak eden biri olarak bir solukta okudum kitabı. Bir başucu kitabı. Zira sağlıklı olma yolunda arzu ettiğimiz ne varsa; genç kalmak, enerjik ve mutlu bir birey olmak, kırışmamak, genç ve güzel bir cilde sahip olmak, ruh sağlığımızı korumak gibi, hepsinin ortak paydası iyi bir beyin sağlığına sahip olmakta gizliymiş. Prof. Dr. Uludüz diyor ki: “Beyninize iyi bakın ki vücudunuz genç ve sağlıklı olsun. Beyin öyle bir organ ki adeta ‘ormanın kralı’. Kendisini yönetmeyi bırakın tüm diğer organları da yönetiyor. Dolayısıyla beyninizi iyileştirdiğinizde bedeninizin de iyileştiğini göreceksiniz.”‘GİZLİ’ FORMÜLProf. Dr. Derya Uludüz ile Hürriyet Bizimle için buluştuk. Bugünlerde herkesin ona gençlik için ‘gizli’ formül sorduğunu söylüyor ve “Aslında herkes formülü biliyor ama gerçek hayatta ya uygulamaya üşeniyor ya da zamanı yok! Teknoloji hayatımıza kolaylık kadar tembellik de getirdi. İşe gitmek için bile evden çıkmıyoruz artık. Fabrikasyon besleniyoruz. Elimizde akıllı telefonlar ya 7-24 çalışıyor ya da sosyalleşiyoruz. Sonuç? Unutkanlık, uyku problemleri, baş ağrıları, kanser ve diğer hastalıklar. Formül mü istiyorsunuz? Buyurun” diyerek kitabı işaret ediyor.Prof. Dr. Derya Uludüz KENDİNİZİN DEDEKTİFİ OLUNGirişte, “Her doktor biraz Sherlock Holmes olmalı” diyorsunuz. Nasıl olacak bu?Yaşam süremiz uzadı ama ‘hastalıklı’ bir yaşam bu. 20-30 yaş arası uzasaydı keşke ama uzayan neresi? 65 üstü. Bu, sana ne anlatıyor? Gençlikten itibaren yaşamımıza öyle bir yön vermeliyiz ki ilerleyen yıllarda hâlâ dinç ve sağlıklı olabilelim. Peki, nasıl olacak? Her birimiz birer dedektif, biraz Sherlock Holmes olacağız. Hasta olduktan sonra değil hasta olmadan önlem alacağız. Genetik olarak yatkınlığımız olan hastalıkları bileceğiz, kontrolleri aksatmayacağız. Öte yandan her doktor da biraz Sherlock Holmes olmalı. Doktorun hele de teşhis koyarken, sadece kendi mesleğini ve çalıştığı alanı bilmesi yeterli değildir. Her belirti, ayrıntı, şikâyet, gerçek hastalığı bulmada önemli bir ipucudur. O ipucunu yakalamanın tek yolu bütüncül tıp yöntemini kullanmaktır.”MİTOKONDRİLERİNİZE SAĞLIKMitokondri ne demek?Mitokondriler, hücrelerimizin enerji üretim merkezleridir. Ne kadar çok ve sağlıklı mitokondriniz varsa o oranda enerji üretirsiniz. Mitokondrilerin azalması, tembelleşmesi kronik yorgunluk, baş ağrısı, unutkanlık, insülin direnci gibi hastalıklara sebep olur. Aşırı yemek ve hareketsizlik mitokondrinin iş yükünü artırır. Bu durumda ne yapacağız? Daha çok hareket ederek yeni mitokondri üretimini teşvik edecek ve daha az yiyerek mitokondrilerin iş yükünü hafifleteceğiz.3 AYDA HAYATINIZI DEĞİŞTİREBİLİRSİNİZHareket etmek ve iyi uyumak sağlıklı bir beyin için şart diyorsunuz. Peki, ne kadar olmalı?Sana bir sır vereyim. İyi uyku beslenmeden bile daha önemlidir. Öyle ki kaliteli uyku uyuyan birinin kansere yakalanma ihtimali daha düşük. Yetişkinlerin 7-9 saat uyması şart. Özellikle de 23:00- 04:00 arasında. Bu saatler arası mucize hormon ‘melatonin’ salgılanır. İki, hareket edeceksin. Zorlayın biraz. Günde 10 dakika yahu! 3 dakikasında yürüyüş 1 dakikasında tempolu yürüyüş şeklinde. İyi uyu, iyi beslen, hareket et! Bu üçünü 3 ay yap! Hayatın değişecek, inan bana.BEYİN DİYET İSTEMEZ8 maddede sağlıklı beslenme var. Peki, diyetler bu işin neresinde?Diyete kesinlikle karşıyım çünkü beyin diyet değil sağlıklı beslenme ister. İltihaplanma ve toksin yükü vücudu hastalıklara (kalp hastalıkları, kanser, tip 2 diyabet, Alzheimer, obezite) götüren 2 faktördür. O nedenle iltihaplanma karşıtı; zerdeçal, yeterli ve dengeli omega 3 alımı, keten tohumu, karalahana, roka, pancar, ıspanak, pazı gibi yeşillikler, zeytinyağı vs. besleneceğiz. Ancak herkesin toleransı farklı. Mesela keten tohumu kimine yarar kimine zarardır. Dolayısıyla tek başınıza değil bir doktor ile neyi, nasıl tüketeceğinize karar vermek daha doğru olur.İKİNCİ BEYİN BAĞIRSAKLARSağlıklı yemek kadar sağlıklı sindirmek de önemli, öyle değil mi?Kesinlikle. İkinci beynimiz bağırsaklardır. Sağlıklı yaşam için maksimum performansta çalışmalıdır. Önerim alelacele değil oturarak ve en az 20 kez çiğneyerek yemek yemeyi öğrenmek, lifli besinler tüketmek, sindirim sıkıntısına yol açan gıdalardan uzak durmak, bol pro/prebiyotik almak ve en önemlisi de kabızlık ilaçları, laktasiflerden uzak durmak.8 MADDEDE GENÇ VE SAĞLIKLI KALMANIN SIRLARI1- Mitokondrilerin sağlıklı  çalışması.2- Sindirim sistemi ve bağırsaklarımızın iyi çalışması.3- Hormonların sağlıklı ve dengede olmasını sağlamak.4- Toksinleri vücudumuza almamak.5- Doğru ve kaliteli  beslenmek.6- Egzersiz yapmak.7- Stresi azaltmak.8- İyi uyumak.SÖYLEŞİNİN TAMAMINI İZLEMEK İÇİN: https://www.youtube.com/watch?v=G9-R4yDqwdo
Yazı Tarihi: Mayıs 05, 2022 06:29
