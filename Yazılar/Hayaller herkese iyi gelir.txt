Yazı Yazarı: Ece Sükan
Yazı Başlığı: Hayaller herkese iyi gelir
Yazı Linki: https://www.hurriyet.com.tr/yazarlar/ece-sukan/hayaller-herkese-iyi-gelir-40348847
Yazı İçeriği: Yeni yılın ilk ayında dünyanın ruh hali belirsizlik, endişe, korku ve yer yer umutsuzluk içinde olsa da Paris Couture Haftası adeta paralel bir evrenin varlığını hatırlatmaya çalışıyordu moda endüstrisine. 2016 yılının global güvenlik, ekonomik, sosyolojik ve psikolojik karamsarlığı moda sektörünü de bir hayli etkilemişti. Elbette yeni yıl ile birlikte gelen herhangi bir sihirli değnek dokunuşu yok ortada. Üstelik ‘couture’ kavramının sunmayı, yaşatmayı hedeflediği o ‘fantezi dünyası’ ütopyası da bu sezon koleksiyonlarda pek hissedilmiyordu. Günümüz gerçekliğinde; olağanüstü hızlı bir tüketim dayatması ve dijital devrimin hayatımıza getirdiği ‘sanal ve yüzeysel’ dışavurumlar, lüks kültürünün anlamının değişmesi, ‘couture’ kavramını aslında zaten toptan bir ‘ütopya’ haline sokmakta. Yüksek dikiş teknikleri ve yüksek kalite malzemeler,  kişiye özel dikim, uzun zaman ve emek isteyen el işçiliği ve elbette muazzam fiyatları ile son yıllarda gerekliliği ve bu zamandaki geçerliliği üzerine tartışmalar süregelmekte.Ancak bir diğer açıdan bakıldığında da, günümüz şartlarının dayattığı ‘moda’ olgusunun, popülizm peşinde ve başarı kriterinin ticari başarı ile eşitlendirildiği bir eksende ‘Couture’ kavramı adeta karşıt bir duruş, içeriğe, emeğe, öz’e bir özlem ve dönüş kanadını temsil etmekte. Ve belki de en önemlisi hayal kurmayı unuttuğumuz, yaratıcılığın teşvik edilmediği şu günlerde biraz ‘couture’ hayaller, sektöre ve herkese iyi gelebilir.Soldan sağa: Giambattista Valli - Bella Hadid moda haftasının çalışkan isimlerinden - DiorHAFTANIN YILDIZLARI*VALENTİNOUzun yıllardır tasarım ortaklığını paylaştığı Maria Grazia Chiuri’nin geçtiğimiz sezon Dior modaevinin başına geçmesiyle Valentino modaevinde tek başına devam eden İtalyan tasarımcı ve kreatif direktör Pierpaolo Piccioli, Couture haftasının en rafine, sofistike ve zarafet dolu koleksiyonunu sergiledi. Yunan mitolojisindeki karakterlerden ve Odilon Redon’un eserlerinden ilham aldığı koleksiyonda klasik formlar, düz ve dikey siluetler, olağanüstü detayların ve işçiliğin hep bir tül içerisinde adeta korunduğu tasarımlar ile gerçek ve saf bir güzellik tanımlamak istemişti adeta. Piccioli’nin defile sonrasında kuliste söylediği sözler de belki de couture haftasını dünyanın dört bir tarafından izlemeye gelen editörler için en büyük ilham kaynağı oldu: “Öz ve saf doğruluk zaman kavramının olmadığı hayallerde yuvalanır ve gerçeklik de işte bu hayal gücü ile ve onun sonucunda yaratılır. Ben de koleksiyonumda herhangi bir ‘çaba’, hissetmenizi istemedim. Çünkü bence ‘mucize’nin hissedilmesinin tek yolu bu.“Maison Margiela da John Galliano'nun sofistike tasarımları görünüyor - Valentino'da soft renker ve elegan kesimler hâkim.*CHANELZamanın ruhunu yakalayabilmesi, her zaman genç ve dinamik koleksiyonlar yaratabilmesi ile bilinen tasarımcı Karl Lagerfeld, bu sezon Chanel couture koleksiyonu için klasik couture ihtişamını elden bırakmamıştı. Grand Palais içerisinde aynalarla çevrilmiş podyumda, kuş tüyleri, işlemeler, payetler, yüksek belli ve doldurulmuş kalça efektli silüetleri ve bol yıldızlı modelleri ile ilgiyi çekmekte ve sürdürebilmekteki başarısını bir kez daha ortaya koydu. Finaldeki gelinliği ise bu sefer aynı zamanda da markanın yüzlerinden biri olan Johnny Depp ve Vanessa Paradis‘nin kızı Lily Rose Depp taşıdı.*MAISON MARGİELAGeçtiğimiz yıllarda yaşadığı ve yaşattığı korkunç skandaldan sonra adeta küllerinden doğan tasarımcı John Galliano, kendi imzası olan yaratıcılığını Margiela modaevinin kodları ile ustaca birleştirerek özlenen koleksiyonlarından birini sergiledi Paris Couture haftasında. Galliano, heykelsi ve keskin siluetleri , klasik parçaların yeniden kendi tasarım stiline ve Margiela mirasına göre yorumlanması ile enerji ve yaratıcılığın ortaya çıktığı yani olması gerektiği gibi ‘gerçek’ bir  couture şov sundu izleyenlere...Top model Kendall Jenner (solda) ve Johnny Depp'in kızı Lily Rose, Karl Lagerfeld'in muhteşem tasarımlarını sergilemek için Chanel podyumundaydı.EN İYİ DAVETDIOR Modaevi, yeni kreatif direktörü Maria Grazia Chiuri ‘nun ilk couture koleksiyonu şerefine, koleksiyonun da temasından yola çıkarak muhteşem bir Maskeli Balo düzenledi.  Her daim defilelerini de gerçekleştirdiği Müze Rodin’de masallar kadar muazzam bir gerçek bahçe dekoru içerisinde verilen balo, haftanın tartışmasız en görkemli davetiydi. Ve sabaha kadar süren çeşitli DJ’lerin tüm davetlileri durmaksızın dans ettirmesiyle de hafızalara kazındı. Öyle ki artık partinin bitmesi için bir noktada, yani sabaha karşı 4.00’e doğru artık müziği kapatıp ışıkları açmak zorunda kaldılar. ASAP Rocky, Bianca Jagger, Eva Herzigova, gibi ünlülerin bol olduğu maskeli baloda, Kendall Jenner ve Bella Hadid herkesten fazla ilgi görmekteydi elbet. Ertesi sabah Chanel defilesi için sabah 6.00’da saç-makyaja gidecek olmaları da hiç umurlarında değildi tabii ki, şöhretin ve ilginin keyfini çıkarmakla meşguldüler.
Yazı Tarihi: Ocak 29, 2017 01:31
