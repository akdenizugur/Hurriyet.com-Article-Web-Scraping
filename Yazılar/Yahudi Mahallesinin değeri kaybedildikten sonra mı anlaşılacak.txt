Yazı Yazarı: Fatih Tekeci
Yazı Başlığı: Yahudi Mahallesinin değeri kaybedildikten sonra mı anlaşılacak
Yazı Linki: https://www.hurriyet.com.tr/yazarlar/fatih-tekeci/yahudi-mahallesinin-degeri-kaybedildikten-sonra-mi-anlasilacak-42003099
Yazı İçeriği: HER YER YIKIK DÖKÜK“Yahudi Mahallesi’ne yakın bir iş yerinde çalışıyorum. Üzülerek söylüyorum ki bu mahalleye yıllardır hiçbir hizmet gitmiyor, sokakları çöp içinde. O güzelim evler bir restorasyondan geçirilmiyor, her yer yıkık dökük. Son yıllarda Suriyelilerin yerleşip yaşadıkları Yahudi Mahallesi kaybedildikten sonra mı değeri anlaşılacak?”OKUR RADARIPARAMPARÇA...Okurumuz Dursun Türker, kenti cadde cadde, sokak sokak gezer. Bu sırada nerede bir aksaklık görse -küçük/büyük demeden- fotoğrafını çeker, gönderir. Yani “kent radarı” her daim açıktır. İşte okurumuzun Çankaya’da radarına giren ve çözüm bekleyen iki sorun:1) Çankaya’nın Mustafa Kemal Mahallesi 2121. Sokak’ın kaldırımları paramparça halde. 2) Çankaya’nın Yukarı Bahçelievler Mahallesi’ndeki Anıtpark’ın merdiven taşları düşüyor.KOT FARKI SÜRÜCÜYE TUZAK!DİKKAT!Bu fotoğraflar, Çayyolu’nun Dodurga Mahallesi 5130. Cadde’ye ait.Fotoğrafları çeken/gönderen okurumuz Belgin Güneş, “Genişletme çalışmaları yapılmış ancak bugüne kadar asfaltı atılmadığından mevcut asfalt yol ile toprak yol arasında yaklaşık yarım metrelik bir kot farkı var” uyarısı yapmış. Okurumuz, sürücülerin yaşadıkları tehlikeyi ve beklentilerini ise şöyle özetlemiş:BÜYÜK KAZALARIN ÖNÜNE GEÇİLMESİNİ İSTİYORUZ“Gerek gece karanlığında gerekse karlı ve buzlu havalarda araçlar kot farkını algılayamayarak sık sık bankete düşüyor ve hasara uğruyor. Yolun düzeltilmiş(toprak) bölümünün asfaltlanarak can ve mal kaybına sebep olabilecek daha büyük kazaların önüne geçilmesini istiyoruz.”ABB BU İŞTE SINIFTA KALDIOkurumuz Yaman Eren, Turan Güneş Bulvarı’ndaki “katlı kavşak” çalışmaları için “Ankara Büyükşehir Belediyesi(ABB) bu işte sınıfta kaldı” eleştirisinde bulunmuş ve şu ifadelere de yer vermiş:* Mahalleli olarak eziyet çekiyoruz. * Çalışma nisan sonuna anca biter.KISA... KISA...* “Bağlıca Bulvarı’nın devamı olan ve Yapracık’a ulaşımı sağlayan yolun iki şeridi asfalt, dört şeridi ise toprak. ‘Ölüm Bulvarı’ adı verilen bu yolda aydınlatma da yok.”Aytekin IŞIKALYÜRÜYEN MERDİVENLER SÜREKLİ ÇALIŞIYOR ÇÖZÜM ÜRETİLMİYOROkurumuz Mehmet Özdemir, Keçiören metrosunun birçok istasyonunda(Kuyubaşı ve Dutluk gibi) yürüyen merdivenlerin sürekli çalıştığına dikkat çekmiş. Okurumuz, “Başkent 153’e ve EGO Genel Müdürlüğü’ne defalarca bildirim yapmama rağmen değişen hiçbir şey yok. Çözüm üretilmiyor” demiş. OKURDAN NOT: “Başkent 153’ten ‘Arıza yoktur’ diye cevap yazılıyor. Kasıtlı olarak yapıldığını düşünüyorum. Elektrik problemi olan bir ülkede bu durum vatandaşın canını sıkıyor.”
Yazı Tarihi: Şubat 14, 2022 06:29
