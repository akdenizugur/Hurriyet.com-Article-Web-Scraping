Yazı Yazarı: Bahar Çuhadar
Yazı Başlığı: Sahnelerin en yenileri
Yazı Linki: https://www.hurriyet.com.tr/yazarlar/bahar-cuhadar/sahnelerin-en-yenileri-41992568
Yazı İçeriği: Pandemi ve artan maliyetler özellikle bağımsız tiyatro topluluklarını ciddi şekilde zorluyor. Tiyatro ekipleriyse pes etmeden seyirciye yeni üretimlerini sunmayı sürdürüyor. Bu sayfadaki beş yeni oyun da birbirinden etkileyici öyküleri ve sıradışı karakterleri seyirciyle tanıştırmayı bekliyor. Bir ağaca sığınmakAĞAÇTAKİ KIZ/DASDASŞebnem İşigüzel aynı adlı romanında bize çok içten bir yerden, çok dokunaklı bir hikâyeyle seslenmişti. Gencecik bir kadın, yaşadığı ülkenin karanlık ve kanlı gündeminden bir ağaca sığınarak uzaklaşmaya çalışıyordu. İçinden Gezi, Suruç, Ankara katliamı gibi yakın tarih olaylarının geçtiği oyun şimdi Ahsen Eroğlu ile Tunahan Çilingir’in performanslarıyla sahnede. İlksen Başarır’ın yönetiminde; bir genç kızla oğlan aşkı, dostluğu, hayalleri, hayal kırıklıklarını, yere düşmeyi, yerden kalkabilmeyi sırlarını paylaşarak dile getiriyor. Yarın 17.00’de DasDas Sahne’de.Devrimin kadınlarıMADAM GİYOTİNKÜLTÜRAL PERFORMING ARTSGerçek hayatta yolları hiç kesişmemiş olsa da her biri bir şekilde Fransız Devrimi’nin parçası olmuş ve giyotinle idam edilmiş dört kadın bu oyunda buluşuyor: Feminist oyun yazarı Olympe, gözüpek suikastçı Charlotte, cesur casus Marienne ve inatçı, ileri görüşlü kraliçe Marie… Aklımız 18’inci yüzyıl Fransa’sına giderken bir yandan da bu cesur kadınların verdiği ilhamla günümüzün baskı atmosferi üzerine düşünmeye fırsat bulacağımız bir buluşma… Bu akşam 20.30’da Kültüral Performing Arts’ta.150 yıllık karakter YERALTINDAN NOTLARMODA SAHNESİVaroluşçu edebiyatın öncüsü, Dostoyevski imzalı bu güçlü eser, 150 yıldır tuhaf, tekinsiz, inatçı olmak gibi keskin özelliklerinin yanı sıra bir o kadar da sıradan olan bir adamın zihninin kapılarını açıyor bize. Moda Sahnesi oyunu Kemal Aydoğan yönetiminde ve Gökhan Ağlaz ile Sinem Kurt’un performanslarıyla sahneliyor. Bu versiyonda karakterin çözülmesi meşakkatli ruhuyla örtüşen çarpıcı sahne tasarımıysa Bengi Günay imzalı. Yarın 20.30’da Moda Sahnesi’nde.Hayat yaşamaya değer! HARİKA ŞEYLER LİSTESİTALİMHANE TİYATROSUDepresyona ve hayatın zorluklarıyla baş etmeye dair eğlenceli bir oyun. 6 yaşındaki bir çocuğun, yaşamaktan vazgeçmiş annesine, yaşamaya değer şeylerin listesini yapmaya başlamasıyla başlar her şey… Mesela dondurma, mesela su savaşı… İnsanın yaşamla olan bağına tatlı bir nefes üfleyen, seyirciyi de içine dahil eden bir oyun. Lerzan Pamir’in yönettiği oyunda Bora Akkaş’ı izliyoruz. 3 Şubat Perşembe, 20.30’da Alan Kadıköy’de.Alev saçan kız kardeşlerTİMSAH ATEŞİÇOLPAN İLHAN&SADRİ ALIŞIK TİYATROSUMehmet Ergen’in yönetiminde alev alev bir kara komedi! ‘Feminist Tarantino’ benzetmesi yapılan Meghan Tyler’ın yazdığı oyun 1989’un Kuzey İrlanda’sında, sevgisiz bir Katolik aile evinde geçiyor. Kötürüm babayla baş başa kalan dindar abla, bir gece, hapisten çıkıp gelen asi kız kardeşi tarafından ziyaret edilir. Funda Eryiğit, Hazar Ergüçlü ve Kubilay Tunçer’in rol aldığı, yüksek tempolu, grotesk bir oyun. 4 Şubat Cuma, 20.30’da Zorlu PSM’de.
Yazı Tarihi: Ocak 29, 2022 06:29
