Yazı Yazarı: Deniz Gürel
Yazı Başlığı: Kendi şehirlerini yönetemeyenler ülkeyi yönetmeye kalkıyor
Yazı Linki: https://www.hurriyet.com.tr/yazarlar/deniz-gurel/kendi-sehirlerini-yonetemeyenler-ulkeyi-yonetmeye-kalkiyor-41737587
Yazı İçeriği:  * Yeniden aday mısınız?Cumhurbaşkanı’mız Recep Tayyip Erdoğan’ın takdirleriyle önümüzdeki dönemde çalışmalarımızı daha da ileriye taşımayı hedefliyoruz. 103 bin üyeyle Ankara’da rekor kırdık. Şu anda tüm Türkiye’de 1 milyonun üzerinde yeni üye kaydı var. Bunun yüzde 10’undan fazlasının Ankara’da olması bizim için gurur verici. Ankara teşkilatlarımız olarak pandemi süreci olmasına rağmen 5 aylık süreçte ulaştığımız bu rakam çok önemli. Gençlik kolları ve kadın kollarımızın çalışıp bu kadar yeni üyeye ulaşması, Sayın Cumhurbaşkanı’mıza Ankaralı hemşehrilerimizin destek olması, bizim için ayrı bir mutluluk. Bir kez daha Ankaralı hemşehrilerime Sayın Cumhurbaşkanı’mıza destekleri için teşekkür ediyorum.* Kongre takvimi nasıl işleyecek?12 Şubat’ta Gençlik Kolları il kongremiz var. 15 Şubat’ta Kadın Kolları il kongremiz var. 17 Şubat’taki il kongremizi ise Ankara Arena Spor Salonu’nda yapacağız. Sayın Cumhurbaşkanı’mızın fiziki olarak geleceği ilk kongre olacak. Cumhurbaşkanı’mızın gelmesi dolayısıyla heyecanlıyız ve sabırsızlanıyoruz. İnşallah yeni dönemde de kadrolarımızı yenileyeceğiz. 25 ilçemizde de göreve geldiğimizden beri görev değişimleri oldu. Tecrübeli kardeşlerimiz var. Geçmiş dönem ilçe başkanlarımızı da yönetime alacağız inşallah. Kadınlarımızın daha çok sayıda temsil edildiği, aynı zamanda gençlerimiz ve kurucularımız, teşkilat mensuplarımızın da olacağı güçlü bir kadroyla 2023’e hazırlanmaya devam edeceğiz.* Uzun yılların ardından İstanbul ve Ankara’da büyükşehir belediyeleri el değiştirdi. 2 yıl geride kaldı. Bir özeleştiri süreci oldu mu?Yerel seçimdeki çalışmalar nedeniyle teşkilat mensuplarımıza ve vatandaşlarımıza teşekkür ediyorum. Bizler yerel seçimlerde aldığımız en yüksek oyu aldık. İlçelerimizde de Meclis aritmetiğinde de bunu görüyoruz. Bunun için Ankaralı hemşehrilerimize teşekkür ediyoruz. Büyükşehir Belediye Başkanlığı ise bir tercih meselesi, bu tercihe saygılıyız. Algıyla ve sosyal medyada sponsorlu paylaşımlarla yapılan bir belediyecilik örneği var. 2 yıl geçti. Ankara’da veya diğer CHP’li belediyelerin yönetmiş olduğu şehirlere baktığınız zaman ortada kayda değer hiçbir şey yok. İnşallah vatandaşlarımızı da yalana dolana algıya değil de gerçeğe ve doğruya yönlendireceğimize inanıyorum. Bizim gündemimiz 2023 ve 2023’e nasıl hazırlanırız. Vatandaşımıza hizmet etmek adına ülkemizin daha büyük yerlere gelmesi için elimizden geleni Sayın Cumhurbaşkanı’mızın önderliğinde yapmaya çalışıyoruz. Bizler nerelerde ne hata yaptık nerelerde başarılıydık bunları çıkardık, derslerimizi aldık. Bir konuya daha değinmek istiyorum. 2 yıldır Ankara’da belediyelerini yönetemeyen belediye başkanlarının Boğaziçi olaylarında mektuplarını paylaştıklarını görüyoruz. Burada en başta Ankara Büyükşehir Belediye Başkanı olan zat yıllardır basına verdiği demeçlerde, ‘Belediye başkanlarının genel siyasete değil şehirlerinde vatandaşlara hizmet etmesi lazım. Ben seçilirsem böyle bir belediye başkanı olacağım’ diyor. Kendisini milliyetçi ve devletçi olarak tanımlıyor, sonra ‘Boğaziçi Rektörü istifa etsin’ diye mektup yazıyor. Mektuba da belediye başkanı olarak değil, avukat olarak imza atıyor. Hani ne şiş yansın ne kebap.* Boğaziçi meselesinde herkes görüşünü söyledi. Büyükşehir Belediye Başkanı Mansur Yavaş’ın görüşünü paylaşmasının farkı ne?Vatandaştan ‘rozetsiz başkan olacağım’ diye oy isteyeceksiniz, sonra ilk fırsatta Türkiye’yi kaosa sürüklemek isteyenlere destek vereceksiniz. Belediye başkanısınız, vatandaş size yetki vermiş. Meclis ise yetkiyi bize vermiş. EGO Genel Müdürü’nü veya başka bir daire başkanını biz atamıyoruz. Bunları atayan kişi seçilmiş belediye başkanı. Bazı otobüs şoförleri rahatsız olup ‘EGO Genel Müdürü’ne istifa et’ dediğinde genel müdür istifa mı edecek? 1-2 santim kar yağdı Ankara felç oldu. Allah’tan eskiden olduğu gibi 10-20 santim yağmadı. 2 santim karla mücadele edemeyen bir belediye yönetimine karşı vatandaş toplanıp ‘Mansur Yavaş istifa’ dediği zaman istifa mı edecek? Bu söylemler öz Anadolu söylemleri değil. Bu söylemler siparişle ya da onların bir ajansları var o ajanstan çıkan veya Kandil’den, yurt dışından gelen talimatların söylemleri. Tamamiyle rektör olayı değil. İşi Cumhurbaşkanı’na kadar götürmeye çalışıyorlar. Boğaziçi’nde 15-16 bin öğrenci var. Bu öğrenciler ve aileleri çok rahatsız oldu. Üniversitede öğrenci olmayan kişilerin gelip insanları provoke edip başka bir yere çevirmeye çalıştıklarını gördük. Ben Mansur Bey’den inançlarımıza dil uzattıklarında milli ve manevi değerlerimize sahip çıkmasını beklerdim. Fazla da şaşırmadık bizler de biliyorduk asıl niyetlerini. Vatandaşlarımızın takdirinedir.* Zaman zaman ‘Meclis Mansur Yavaş’ı çalıştırmıyor’ şeklinde iddialar oluyor. Siz nasıl bakıyorsunuz?Önergelere, Başkanlık yazılarına bakın, yüzde 90-95 aralığında gelen kararlara ‘evet’ demişiz. Biz Ankaralıların hayrına olmayacak şeylere karşı durduk. Ancak ne yazık ki Meclis’teki aritmetikten dolayı böyle bir algı üretiyorlar. Kendi şehirlerini yönetemeyenler ülkeyi yönetmeye kalkıyor. Sosyal medya çağımızın en büyük sıkıntılarından bir tanesi. Şu anda tamamen yalan yanlış, provoke edebilecek, insanları şekillendirebilecek bir ortama dönmüş durumda. İzmir yıllardır CHP yönetiminde. Ufacık bir yağmurda ne hale geldiğini gördük. İstanbul’u görüyorsunuz. İstanbul’da pandemi dolayısıyla ‘toplu taşıma seferleri kaldırılabilir’ diye açıklama yapmışlar. Yani vatandaşa ‘başınızın çaresine bakın’ diyorlar. Ankara’da bakıyorsunuz belediyede bir daire başkanı bir yılda 3-4 kere değişir olmuş. Bir beceriksizlik var yönetimde. Beypazarı’dan belediye başkanlığı yapmış birisi Büyükşehir’e aday olduğunda önce ilçesinden kendisine destek çıkması lazım. Şimdi Beypazarı’na baktığınızda 2019 seçimlerinde AK Parti hem ilçe hem Büyükşehir’de birinci oldu. İnsanlar Beypazarı’nda işi biliyordu. Ankara tam bilmiyordu. Şu anda Ankara da öğrendi.
Yazı Tarihi: Şubat 11, 2021 06:29
