Yazı Yazarı: Mehmet Soysal
Yazı Başlığı: Mağripteki hayata dairIII
Yazı Linki: https://www.hurriyet.com.tr/yazarlar/mehmet-soysal/magripteki-hayata-dair-iii-42059991
Yazı İçeriği: Belki de hiç yaşamadıkları...Artık geri dönüşleri de zor...Özellikle, düzensiz göçmenleri bekleyen hayat daha çok zor...Rusya’nın Ukrayna’ya karşı açtığı savaşla insanların bir günde nasıl mahrum ve sahipsiz kaldıklarına şahit olduk...*Romanya, Polonya kapılarında veya trenlerinde başka ülkelerin vatandaşlarına nasıl kötü davrandıklarına ve ırkçı yaklaşımlarına şahit olmuştuk...Afrika ve Ortadoğu ülkelerinden gelen Müslüman veya başka dinlere mensup insanlar, Avrupa ülkelerinde ırkçı yaklaşımlardan bir türlü kurtulamıyor...Çünkü her yerde istenmeyenler arasındalar...*Bu yaklaşımlardan rahatsız olanlar “Tüm tanrıların tapınağı” diye bilinen delikli kubbesiyle ünlü Pantheon’a şikâyetnameler yazıp bırakmış...Dünyanın her yerinden göç ederek gelen sahipsiz insanlar şikâyetlerini veya isteklerini, dileklerini yazıp afiş haline getirmiş...Aralarında Filistinli Müslümanlar bile var...Pantheon’u gezenler afişlerde ırkçı yaklaşımlara yönelik dilekçeleri okuyup ya gülüp geçiyor ya da fotoğrafını çekip gidiyor...Ve dilekçeleri ise kubbenin altında kalkıp okuyan yok!*İnsan insanı yormuş...Yaşamaktan bıkıp usandırmış...Kimse bir yere sığmıyor...Uçsuz bucaksız dünyaya bile...Ve doğduğu yerde ölemeyenlerin sayısı gittikçe artıyor...Göçler artık dünyanın en büyük sorunu...Çözümü de gittikçe zorlaşıyor...Çünkü büyük kalabalıklar, yaşadığı yerdeki işsizlik, evsizlik, eğitimsizlik ya da savaşlardan ve zulümlerden kaçmak zorunda kalıyor...Kimsenin empati yapmaya niyeti yok...*Ülkemizde de Suriye, Afganistan, Irak, Pakistan, Yemen ve Afrika kökenli düzensiz göçmenlerin sayısı artıyor...Elli yıl sonra demografik yapının nasıl değişeceğini de söylemeye gerek yok...Ve halkımızın en büyük şikâyeti ise güvenlik kaygısı...Ülkemizdeki düzensiz göçmenler toplumun değerlerine, günlük yaşam kültürüne aykırı ve ters davranışları yüzünden istenmeyen ilan ediliyorlar...Ve özellikle göçmenler üzerinden siyaset yapmayı tercih edenler konuyu sürekli gündemde tutuyor...Ve milletimizin morali bozuluyor...Tüm siyasi partiler, göçmenlere yönelik yasal düzenlemeleri TBMM’de bir araya gelerek siyaset ve oy kaygılarından uzak kalarak ve uzlaşarak çözmeli...*Mağrip’teki şehirlerde düzensiz göçmenler düzene uyum sağlasa da ırkçı yaklaşımlardan kaçamıyorlar...BM raporlarında önümüzdeki elli yıl boyunca düzensiz göçlerin daha da büyüyeceğine dikkat çekiliyor...Kısacası, Garp’taki mutsuzluğu körükleyenler faturasını Mağrip’te ödüyor...Yani kendi şehirlerinde...
Yazı Tarihi: Mayıs 11, 2022 06:29
