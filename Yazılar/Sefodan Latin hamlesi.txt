Yazı Yazarı: Sinem Vural
Yazı Başlığı: Sefodan Latin hamlesi
Yazı Linki: https://www.hurriyet.com.tr/yazarlar/sinem-vural/sefodan-latin-hamlesi-42000524
Yazı İçeriği: Dünyaca ünlü dijital dinleme platformlarında en çok dinlenen isimler arasında ilk 200’ü zorlayan, 2019’da “Me Niego” ile Latin Billboard Müzik Ödülleri’nde ‘en iyi Latin pop şarkısı’ ödülünü alan ve 2009’da Latin Grammy Ödülleri’nde ‘Un Dia Mas’la ‘en iyi pop albümü’ seçilen Meksikalı grup Reik, Latin Amerika Müzik Ödülleri, Latin Billboard Müzik Ödülleri, Latin Grammy gibi birçok kategoride aday gösterildi.Reik, Türkiye piyasasına Sefo’nun “Bilmem mi?” şarkısını İspanyolca seslendirerek giriyor. Tabii Sefo da Latin müzik dünyasına...Şarkıda Sefo’nun da Türkçe düeti yer alıyor.Jesús Alberto Navarro Rosas, Julio Ramírez Eguía ve Gilberto Marín Espinoza’dan oluşan grup, “Mirame” olarak söyledikleri şarkıda Latin tınılarıyla memleketlerine götürüyor. Yarın yayınlanacak şarkı, sizi adeta telenovelalara (İspanyol dramaları) da sürüklüyor.Şarkıyı dinlerken nakarat kısmında aklınıza ister istemez orijininal versiyonu geliyor.Dünyanın iki ucundan müzisyenlerin bir şarkıda nasıl bir araya geldiğine de şahit oluyoruz. Aşk acısını bu kez kendince İspanyolca anlatıyor Reik.Bu tip işbirlikleri Türk sanatçıların dünyaya açılma arzusunun kısa yolu gibi...Bu işbirliği plak şirketi hamlesi gibi görünse de çok doğru iki marka yan yana geldiği için Sefo’nun yolu Latin ülkelerine daha çok çıkarsa şaşırmayın.Şarkı “bana bak” derken gözler Sefo’ya her an çevrilebilir.Karamsar ve dinginVera’nın yeni şarkısı “Kir Pas” yarın yayınlanacak işler arasında. Şahsen çok sevdiğim Barış Bıçakçı romanı “Bizim Büyük Çaresizliğimiz”den ilhamını alan şarkı, biraz karamsar da olsa dingin haliyle birçok kişiyi kalbinden vurmaya hazır.Neşe içindeYeni Türkü Zamansız tribute albümünden bu hafta Buray, “Aşk Yeniden”i söyledi. Aranjörlüğünü Buray’ın üstlendiği şarkının sözleri Murathan Mungan’a, bestesi Derya Köroğlu’na ait. Buray, eseri aslına zarar vermeden bir başka neşe içinde seslendirmiş.Hikayenin içindesinizMelis Güven, alternatif pop’u caz sound’uyla birleştirdiği “Suya Doğru” şarkısını yayınladı. Şarkı, abartısız yalınlığıyla kendinizi hikayenin içinde bulmanıza neden oluyor. Söz ve müziği Güven’e ait olan şarkının prodüktör koltuğundaki Eren Erdol başarılı bir iş çıkarmış.Akışına bırakıyorCihan Mürtezaoğlu, yeni şarkısı “Sanma Yokum”da yeni bir ruh haline bürünüyor. Ya kalp kıran ya acıdan payımıza düşeni veren Mürtezaoğlu, müzikal dilinde günümüz sosyal ilişkilerinden esinleniyor. Şarkı, sözleri ve akışına bırakan haliyle yeni bir dil sunuyor.80’ler havasıDamla Durakçay, “Tam Zamanında” adını verdiği yeni şarkısıyla 80’lere ışınlıyor. Söz ve müziği Damla Durakçay’a, düzenlemesi Efe Yemez’e ait şarkı güçlendirici bir hissiyata sahip. Dans edip kendinizi sevmek istiyorsanız bu şarkı, o şarkı.Dikkat çekiyorEmir Taha’nın yeni şarkısı “Kalp Çare Arar” yayınlandı. Doğu-Batı sentezli yurtdışı odaklı sanatçılardan akla gelen ilk isimlerden olan Taha, şarkıda bağlama çalarak da dikkat çekiyor. R&B vokal, lo-fi tınılar ve Türk enstrümanlar katkılı şarkı, dile çabuk dolanıyor.Kendine dönüşEfza’dan iki şarkılık bir hikaye geldi: “Korkma Benden” ve “Korkma Ruhum”. Söz, müzik, düzenleme ve miksi üstlenen Efza, içine dönüyor. İyileşme umudu da korkular da bu iki şarkının içinde mevcut.Gözden ırak bir ruh haliMelisa Uzunarslan’ın yeni şarkısı “Yak Canımı”, geçtiğimiz hafta yayınlandı. Depresif bir yanı olan şarkı, ritmiyle ve sözleriyle gözden ırak bir ruh halinin altını çiziyor. Uzunarslan’ın solo kariyerinde attığı kararlı adımlardan biri olan “Yak Canımı”, mevsimin karanlığına da denk geliyor.Bağıra çağıra söyleyinLila, yeni single’ı “Duvar” ile geliyor. “Bir küçük oh” diyebiliriz. Çünkü ne zamandır modern rock yapan biri gelmemişti. Söz ve müziği Ercüneyt Özdemir’e ait şarkının düzenlemesi Lila, Ozan İnam ve Ozan Yılmaz’a ait. Sözleri biraz ağır olsa da bağıra çağıra şarkı söylemek isteyenler için biçilmiş kaftan... 
Yazı Tarihi: Şubat 10, 2022 06:29
