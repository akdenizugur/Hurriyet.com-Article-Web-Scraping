Yazı Yazarı: Yalçın Bayer
Yazı Başlığı: Sorunlar çözümleri zorunlu kılar
Yazı Linki: https://www.hurriyet.com.tr/yazarlar/yalcin-bayer/sorunlar-cozumleri-zorunlu-kilar-42056553
Yazı İçeriği: Adalet (Vecdet Öz) ve Zafer (Prof. Dr. Ümit Özdağ) partilerinin 3. ittifakı oluşturmaları için temas yaptıkları haberlerinden sonra bazı partilerin isimleri de ‘ittifak parçası’ olma yolunda kulislerde anılmaya başlandı.(Bir dostumuz hatırlattı, Erkan Baş’ın liderliğindeki TİP’in, HDP ve sosyalist partilerle 3. ittifakı oluşturacakları yolundaki haberlerin gündemde konuşulduğunu söyledi.)Aynı dili konuşan bazı partilerin isimlerini anımsatmak gerekiyor galiba.(‘Millet İttifakı’ ismini kullanması nedeniyle yargıya giden Cuma Nazar’ın Genel Millet Başkanlığı’ndaki Millet Partisi’ni aşağıdaki listeye koymuyoruz.)Memleket Partisi (Muharrem İnce), Türkiye Değişim Partisi (Mustafa Sarıgül), Bağımsız Türkiye Partisi (Hüseyin Baş), Doğru Parti (Rıfat Serdaroğlu), Genç Parti (Hakan Uzan), Yenilik Partisi (Öztürk Yılmaz), DSP (Önder Aksakal), TİP (Erkan Baş).Bunların içinde kıvılcım yaratıp ateşe dönüşecek partiler var mıdır?Süleyman Demirel’in bir sözü vardır: “Demokrasilerde çare tükenmez.”Bu söylemin tarihi bellidir. Her şey 18 Haziran 2023’teki seçimde belli olacaktır.AP lideri Vecdet Öz’ün şu sözünü unutmamak gerekiyor:“Anadolu insanının ferasetine ve son anda alacağı karara olan güvenim tamdır. Milletin terazisi şaşmaz. Millete rağmen siyaset olmaz. Kimse sanmasın ki kendini Hint kumaşı, günü geldiğinde millet vurur makası!”GÜNÜN SÖZÜ“Bir şeyleri değiştirmek isteyen insan önce kendisinden başlamalıdır.”  SokratesDOKTORLARIN KIYMETİNİ BİLİNPandemi sürecinde ana akım medyada pek görünmeyen Profesör Canan Karatay, uzun bir aradan sonra Haber Global’den Buket Aydın’a konuk olmuş.Programda ilginç görüşlerini paylaşan Karatay’ın, özellikle de büyük emek ve özveri isteyen hekimlik mesleğine dair ettiği “Doktorların kıymetini bilin” cümlesi ise çok önemli bir uyarıydı!Kendisi de yurtdışında bir Türk kadın hekim olarak çalışmış olan Canan Karatay, hiçbir doktorun vatanını terk edip yurtdışına göç etmeyeceğini büyük bir duygu yoğunluğu içinde vurgularken, beyin göçünün önüne geçmek için meslektaşlarının koşullarında düzeltme yapılmasına dikkat çekti. (Karatay’ın verdiği, hak arama çerçevesinde Demirel iktidarına karşı grev yapan sağlık çalışanları örneği ise günümüz Türkiye’si için çok manidar bir hatırlatma oldu!) Bu ülkenin kıymetli genç beyinlerine sahip çıkan Prof. Karatay, “Giderlerse gitsinler!” yaklaşımına karşı aklın, bilimin ve de değerbilirliğin sesi oldu.AFİFE JALE’NİN ANILARI ÇIKTISahneye çıkan ilk Müslüman Türk kadını Afife Jale’nin anılarını Taşkın Su yazmış. Kitapyurdu Doğrudan Yayıncılık’tan çıkan kitap ilginç anıları aktarıyor.102 yıl önce kimliğini gizleyip Apollon Tiyatrosu’nda İstanbul halkının karşısına ‘Emel’ rolüyle arzıendam ederek, tarihe “sahneye çıkan ilk Müslüman ve Türk kadını” olarak geçen Afife Jale’nin anıları 89 yıl sonra tozlu arşivden çıktı. 39 yaşında bir akıl hastanesinin koğuşunda can veren, bugün mezarı kayıp olan Afife Jale; uğradığı baskıyı, tiyatroyu defalarca basan polislere direnişini, gözaltına alınmasını, çektiği sefalete rağmen bitip tükenmeyen sanat aşkını gözyaşları içinde anlatıyor.- Afife Jale’yi sahneye çıktığı için şeyhülislama şikâyet eden gayrimüslim opera sanatçısı kimdi? Sahnede geçirdiği ilk kaza ve kulağından akan kan... Mösyö Siroçkin’in evinde nasıl saklandı? Polis Müdürü Arnavut Tahsin neden onu serbest bıraktırdı? Tiyatroyu basmaya geldiği düşünülen efeler, Afife Jale’ye nasıl davrandı? Cenazesine kaç kişi katıldı, nereye gömüldü? Ölümünden sonra hakkında yazılanlar...Kitapta, anıların yanı sıra Afife Jale’nin yaptığı devrime bizzat şahitlik eden gazeteci Halit Fahri Ozansoy’un seri yazılarında İngiliz işgali altındaki İstanbul’un sosyal yaşamına ilişkin pek çok anekdot yer alıyor.MESAJ PANOSUGazeteci Memduh Bayraktaroğlu, kendisini anlatıyor: “Sosyal medya dünyasındaki markam 30 yıldır ‘Liberal Demokrat Sosyalist’. Tabii ki o gün bugündür halen alay konusu. ‘Yahu hem sosyalist hem liberal olunamayacağını hâlâ öğrenemedin mi?’ diye eleştiri alıyorum. Elbette gülüp geçiyorum. Deniliyor ki; komünizm çöktü, kapitalizm çöktü, neoliberalizm de çöktü. Belki bunu bir kitap yapabilirim.”‘Müjde’ filminde Türkler aşağılanırken mülteci film festivali yapılıyor. Türkiye’ye sürgün, Türk’e faşist deniyor. Emniyet mülteci sorununa dikkat çeken ‘Sessiz İstila’ filminin yapımcısı Hande Karacasu’yu gözaltına alıyor. Artık eminim, Türk olduğumuz için bizden özür bekliyorlar. Batuhan G.Konut alana T.C. vatandaşlığı vermenin bedelini 250 bin dolardan 400 bin dolara çıkaracaklardı. Ama Resmi Gazete’de yayımlanan bir değişiklik yok! Vatandaş konut krizinde, iktidar “Limiti yükseltirsem yabancılar ev almaz” endişesinde! Mehmet GÜZELMANSUR
Yazı Tarihi: Mayıs 06, 2022 10:28
