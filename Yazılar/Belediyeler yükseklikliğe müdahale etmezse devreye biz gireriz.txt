Yazı Yazarı: Deniz Gürel
Yazı Başlığı: Belediyeler yükseklikliğe müdahale etmezse devreye biz gireriz
Yazı Linki: https://www.hurriyet.com.tr/yazarlar/deniz-gurel/belediyeler-yuksekliklige-mudahale-etmezse-devreye-biz-gireriz-41738476
Yazı İçeriği: Gezinin öğle yemeği molasında ise konumuz Ankara’ydı. Bakan Kurum, çok tartışılan emsal artışlarından, Saraçoğlu Mahallesi’ndeki dönüşüme, yılan hikâyesine dönen Ankapark’tan AKM alanında yapımı süren millet bahçesine kadar pek konuda samimi açıklamalarda bulundu...1 EMSALLİ YERİ 3’E ÇIKARAN DEĞER FARKINI ÖDEMEK ZORUNDA“İmar değişikliği noktasında ve yapı yüksekliği noktasında da imar planlarında etraftaki yükseklik neyse bu yüksekliği geçmeyecek şekilde belediyeler belirlemek zorunda. Belirlemezse eğer, bakanlık bireysel belirme yetkisine sahip. Diğer taraftan emsal, imar artışlarıyla ilgili bunu da kökten kaldırdık. 1 emsalli bir yeri, 2-3 emsalli bir yere çıkartırsanız, oluşan değer farkının tamamını kamuya ödemek zorundasınız. Kentsel dönüşüm projeleri burada istisna. Özetle son düzenlemeyle emsal değişikliği isteyen kişi için bu bir avantaj olmaktan çıktı.ANKARAPARK’A SAHİP ÇIKMAK LAZIMAnkapark Ankara’ya katma değer yaratmak için yapılmış bir proje. Büyüklüğünü-yerini tartışabilirsiniz, eleştirebilirsiniz ama neticede amaç Ankara’yı cazibe merkezi haline getirmek, iyi niyetle yapılmış bir iş. Yerinin de ben çok yanlış olduğunu düşünmüyorum. Belki biraz daha kompakt bir proje olabilirdi ama bugünün şartlarında karşılık bulduğunu düşündü ki o zamanki yerel yönetim, böyle bir proje yapma kararı aldı. Bir dönem açılmıştı, pandemi süreciyle işletmeci de bu süreçten ister istemez etkilendi olumsuz olarak. Neticede orası belki yüzde 100’ü kullanılamaz ama büyük bir kısmı Ankara’ya, Ankaralı’ya, Türkiye’ye hizmet edecek bir proje. Orayı her hâlükârda işletmek lazım. Yani milli bir servet, bu servete sahip çıkmak lazım. Diğer işleri konuşmak boş konuşmak olur. Yani yapılmışı eleştirmek kolay. Neticede yapılmış. Büyük uğraşlar, büyük bir fedakârlık var. Yani orada bugün için yapmamız gereken projeyi en işler haliyle hayata geçirmek diye düşünüyorum.Hürriyet Ankara Haber Koordinatörü Deniz Gürel, salı günü Çevre ve Şehircilik Bakanı Murat Kurum’un dış ilçelere yaptığı ziyarete katıldı.SARAÇOĞLU BİTTİĞİNDE BAZILARI UTANACAKTürkiye’de bir kesim var, doğru yapmanız ya da yanlış yapmanız fark etmiyor, sadece eleştiriyorlar. Ben şunu beklerim muhalefetten de bazı sivil toplum örgütlerinde de; yanlışsa eleştir tamam, ama doğruysa alkışla. Bunun bir örneği aslında Saraçoğlu Mahallesi. Ankara’nın göbeğinde yaşanacak bir yer yaratıyoruz, belli kesimler ‘rant yaratılıyor’ diyor. Tescilli binaları koruyarak nasıl bir rant yaparsın? Tescilli binaların, ağaçların tamamını koruyoruz. 350 milyon ihale bedeliyle ki bittiğinde belki 400-500 milyonu bulacak. Yani bırakın ranta kurban etmeyi, bölge değerlensin diye çok ciddi bir yatırım yapılıyor. Ankara’mızın merkezinde atıl duran bir bölgeyi ilk Türk mimarisine göre restore ediyoruz, koruyoruz, ihya ediyoruz. Ankara için çok büyük bir kazanç olacak. 1 sene sonra bittiğinde yersiz eleştirenler utanacak.PARKLARIN SAYISINI ARTTIRMALIYIZBen Ankara’da doğdum büyüdüm. Ankara’ya gelen her kişi sosyal olarak Ankara’nın eksikliğinden bahseder. Bize Konya’dan birileri gelirdi. Biz onları Gençlik Parkı’na götürürdük. Kızılay diğer şehirlere göre farklıydı. Belki birçok şehirde olmayan birçok şey Kızılay’da vardı. Güvenpark’a, Kuğulupark’a giderdik. Bir de Atakule vardı. Bir taraftan bakıldığında Anadolu’nun birçok şehrine göre bir şey varmış gibi gözükse de Ankara’da yaşayanlar hafta sonları hep böyle sıkılırdı. Bir AVM kültürü türedi ve sürekli AVM’ler de vakit geçirilme başladı. Biz bizi ilgilendiren konulara ilişkin dedik ki belki bir Gençlik Parkı ve o anlamdaki parkların sayısını arttırmamız lazım. Yani Ankara’nın içini biraz daha yeşillendirecek, vatandaşların hafta sonu çocuklarıyla birlikte vakit geçireceği alanlar oluşturmak lazım. AKM MİLLET BAHÇESİ 3 AYA TAMAMLANIRBuna bir örnek AKM Millet Bahçesi. Ben yıllardır orada araba sürmeyi öğrendim. Hep boştur. Yılda bir kere tören için kullanılır. Onun dışında kimse gidip görmez. Dedik ki burayı millet bahçesi konseptinde yenilememiz lazım. Bitme aşamasına geldi. Sadece Ankaralının değil bütün herkesin oraya gelip görmek isteyeceği park haline geldi. Şu anda gözükmüyor. Salgın sürecine rağmen durdurmadık. AKM 2-3 aya tamamlanır. Çok örnek bir park olacak. Sadece park değil içinde restoranları, kütüphanesi, kıraathanesi, yöresel ürünler, konferans salonu var. 7 gün kullanılabilecek bir alan. Bizim oradaki amacımız şehrin içinde Atatürk Orman Çiftliği ile başlayıp sonrasında AKM, Gençlik Parkı, kaleye giden bir tarihi aks oluşması. Ve Ankara’nın içinde böyle 3-4 nokta belirledik. Birisi Cebeci’ye millet bahçesi. Sıhhiye bölgesinde insanların yürüme mesafesinde gideceği sadece Kurtuluş Parkı var.4 MİLYON METREKARE YEŞİL ALANBunun dışında Mamak’ta jandarmadan aldığımız bir millet bahçesi alanı var. Orayı yapıyoruz. Bir de Gölbaşı var. Mogan Gölü, Ankara’da bir değer ancak o değeri tam anlamıyla kullanamıyoruz. Gölün dip çamurunun temizliğinin ilk etabını bitirdik. 2. etap devam ediyor. Onu da bitireceğiz. Gölün tamamının etrafında bir bisiklet yolu yapıyoruz. İlk etabı tamamlandı. Gölün etrafını tamamını bisikletle gezebileceğiniz, kenarında 90 dönüm yeşil alan, vatandaşlarımızın gideceği Eymir’le Gölbaşı’nı birbirine bağlayan bir aks oluşturuyoruz. Yani aslında İmrahor Vadisi’yle ‘Kanal Ankara’ dedikleri bölgede ilk etabı bitirmek üzereyiz. İlk etabın ihalesini yaptık. Sonra Eymir Gölü var. Eymir Gölü’nden sonra yine Gölbaşı’nda çok büyük bir hem mesire hem de vatandaşlarımızın gideceği sosyal alanlar oluşturuyoruz. Bunun dışında 19 tane millet bahçesi, 4 milyon metrekare yeşil alana denk geliyor. İlçelerde projeler yapıyoruz. Kahramankazan’da, Kızılcahamam’da, Çubuk, Akyurt, Pursaklar’da birçok ilçemizde millet bahçesi projesi çerçevesinde yeşil alanları arttıracak hem de vatandaşa bu noktada hizmet verecek alanları gerçekleştiriyoruz.12 BİN SOSYAL KONUT DEVAM EDİYORİlçelerin hepsinde de sokak sağlıklaştırması olsun cephe iyileştirmesi olsun ne ihtiyaç varsa, bizden beklenen ne varsa gerçekleştirmek üzere projelerimizi yapıyoruz. Vekillerimizle, belediye başkanlarımızla bir uyum içerisinde çalışıyoruz. Belediye başkanımıza soruyoruz, orayla ilgili talep neyse bakıyoruz, hep birlikte karar veriyoruz. Karar doğrultusunda da süreçleri yürütüyoruz. Birçok yerde kentsel dönüşüm projelerimiz var. 91 bin tane bitirilmiş ve 12 bin tane devam eden sosyal konut projemiz var. Bunlar bittiği zaman benim hayalim 2023’te Ankara birçok alanıyla örnek bir şehir olacak. Bu şu anki katma değerine değer katacak. AKM, Saraçoğlu, Cebeci, Gölbaşı, Hergele Meydanı bunların dışında bir sürü kamu binasıyla ilgili yatırımlar yapılıyor. Üst ölçekte yapılması gereken işler.TARİHİ AKS ORTAYA ÇIKACAKMesela eskiden herkes düğün alışverişlerini Ulus’ta yapardı. Hergelen Meydanı’na gidilirdi. En iyi esnaf lokantası oradaydı. Oraları ihya etmemiz lazım. Kaleyle başlayıp Hergelen’de camimizin arkasındaki ikinci el eşya ürünleri satanları şimdi Dışkapı’da bir yere taşıyoruz. Orada aslına uygun bir şekilde, yine Saraçoğlu mantığıyla insanların beraber vakit geçirebileceği, sosyalleşebileceği alanları oluşturuyoruz. Ondan sonra Yahudi Mahallesi’ni düzenleyeceğiz. Altındağ Belediyesi binasını kaldıracağız oradan. Oraya meydan, meydanın altına otopark yapacağız. Altındağ Belediyesi’ne de İlbank Genel Müdürlüğü’müzün Dışkapı’daki yeri var orayı vereceğiz. Kaledeki kentsel dönüşümü de yaptığımız zaman oradaki tarihi aksı da ortaya çıkarmış olacağız.TESCİLLİ BİNALARDAN MÜZELEREBerlin’e gidiyorsunuz Berlin’de birçok eski binalar müzeye dönmüş durumda. Burada da zaman içerisinde merkezdeki kamu binalarının şehrin dışına taşınmasıyla birlikte tescilli binaları müzelere, kütüphanelere dönüştüreceğiz. Şu an mevcuttaki atıl binaları da değerlendiriyoruz. AKM mesela yıllardır atıl bekleyen bir yerdi. Aslına uygun şekilde orada ne kadar tescilli yapı varsa koruyarak, hem vatandaşın kullanabileceği hem de tescilli yapıların değerli bir şekilde ayakta durduğu bir proje gerçekleşiyor. Biz kaynaklarımızı da verimli kullanmak zorundayız. Kaynağımızla her yere yarım yarım girerek israf etmeye gerek yok. Kısa zamanda bitecek hızlı işlerle uğraşıyoruz.”YENİ ADLİYE İÇİN ULAŞIM MODELİAnkara Adliyesi’nin Yenimahalle’ye yapılması ile ilgili ulaşım modellerini de çalışıyoruz. Ankara’nın durumu İstanbul’daki tecrübe gibi bir merkezde toplamak değil. Ankara’nın belki belli başlı noktalarında bu noktadaki ihtiyacı giderecek yapılaşmayı öngörüyorlar. Sıhhiye’deki mevcut adliyede de mevcut bina ömrünü tamamladıktan sonra bir şey yapılmamalı.”
Yazı Tarihi: Şubat 12, 2021 11:17
