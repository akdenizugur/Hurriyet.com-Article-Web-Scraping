Yazı Yazarı: Uğur Meleke
Yazı Başlığı: Kusursuz Fenerbahçe
Yazı Linki: https://www.hurriyet.com.tr/sporarena/yazarlar/ugur-meleke/kusursuz-fenerbahce-42049382
Yazı İçeriği: Dünkü maçı maçı elbette 35’inci saniyede Fabricio’nun gördüğü kırmızı karttan bağımsız ele almak zor. O noktada bir bakıma maç bitti. Hatta belki de sezon bitti Rize için...27’nci haftada Rize, G.Saray’la karşılaşıyor. Fabricio uzatmalarda peş peşe 2 sarı kart görerek atılıyor. Brezilyalı sağ bekin bu sezon ikinci atılışı o. 28’inci haftayı haliyle cezalı olarak geçiriyor. 29’uncu hafta Kasımpaşa maçına yine ilk 11’de başlıyor, yine atılıyor! 30’uncu hafta cezalı. 31’inci hafta Alanya maçında 46’da oyuna giriyor, 76’da çıkıyor. 32’nci ve 33’üncü haftalarda Konya-Kayseri maçlarında yine ilk 11’de. 34’üncü haftada F.Bahçe önünde ligdeki tam dördüncü kırmızı kartını görüyor Fabricio.KABAHAT TEKNiK YÖNETiMDEYani bir oyuncu, 10 hafta içinde 3 kırmızı kart görüyor. 4 maçı cezalı olarak geçiriyor. Kalan üç müsabakada da oynuyor yine de... Enteresan değil mi sizce de? Dünyanın neresinde hangi futbolcunun böyle bir kredisi olabilir? Gattuso, devrinin en iyi ve en hırçın orta saha oyuncularındandı. Onun bile 2 ayda böyle bir istatistik yakaladığını hatırlamıyorum ben. Böyle bir tabloda Fabricio kadar, onu hiç suçu yokmuşçasına her cezadan dönüşünde oynatan teknik yönetimde de kabahat vardır bence.SAĞ KANATTAN FiŞi ÇEKTiTabii ki bu kırmızı karttan bağımsız olarak F.Bahçe’nin istikrarlı iyi oyununun da hakkını teslim etmek gerek. Sarı lacivertliler aynen G.Saray ve Göztepe maçlarında olduğu gibi sağ kanadı çok etkili kullanarak başladılar. İlk golde Mert’in, ikinci golde İrfan-Crespo’nun, üçüncüde İrfan’ın, dördüncüde İrfan-Nazım’ın hayat verdiği sağ kanat organizasyonları maçın fişini çekti. Dünkü maçın F.Bahçe adına bir başka pozitif detayı da kenardan gelenlerin formu ve iştahıydı. arda zaten bildiğiniz gibi. Nazım 2 gol katkısı yaptı. Valencia gol attı. Tisserand ve Gustavo da özlemişler uzun süre almayı. İsmail Kartal’ın ilk 11’iyle çok fazla oynamadığı halde kulübeden gelenlerden de böyle yüksek verim alabiliyor olması bir başka önemli artı puan hoca için.
Yazı Tarihi: Nisan 23, 2022 06:29
