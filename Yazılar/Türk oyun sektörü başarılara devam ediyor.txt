Yazı Yazarı: Dilek Dayınlarlı
Yazı Başlığı: Türk oyun sektörü başarılara devam ediyor
Yazı Linki: https://www.hurriyet.com.tr/yazarlar/dilek-dayinlarli/turk-oyun-sektoru-basarilara-devam-ediyor-40868850
Yazı İçeriği: Tüm Dünya’da 170 milyon kişiye oyunlarını oynatan Türk oyun şirketi, Gram Games $250 milyona satılarak ekosisteme ismini altın harflerle yazdı.2012 yılında bir yemek masasının etrafında kurulmaya karar verilen ve güçlü kurucu ekip ile yola çıkan Gram Games sadece 1,6 milyon dolar yatırım alarak birkaç yılda 100 milyon kullanıcıyı geçti. Düşünün ki, yatırımcı olarak bu şirkete 6 yıl önce 1 milyon dolar yatırsaydınız bugün 50 milyon dolarınız olacaktı. Bu hikâyeden öğrenilecek çok önemli şeyler var.İlk önce Gram Games ne yapar?Daha önce Sanalika ile bilinen Mehmet Ecevit, kurucu yatırımcılar Kaan Karamancı ve Alpay Koraltürk tarafından kurulan Gram Games, kalite ve yüksek bağlılık yaratan mobil oyun şirketi. İlk ünlü oyunları 1010! ile 100 milyon üzerinde kullanıcıya ulaşan şirket, daha sonra Six! ve Merged Gragons! gibi oyunları ile 170 milyon kişiye oyunlarını oynatmış durumda. Özellikle Merged Dragons! iPhone’da dünyanın top 50 oyunu arasına girmeyi başardı. Yatırımcısı olan Hummingbird’ün paylaştığı blog yazısından alınacak en önemli dersler var. Örneğin;- Büyüme potansiyeli yüksek girişimcilere yatırım yapmak: Mehmet, Gram Games’e başladığında, Sanalika kötüye gidiyor ve yatırım almak da zorlanıyor. Kendi kendine kodlamayı öğrenen, müzisyen ve daha önce bahçıvanlık yapmış olan Mehmet’in aslında o güne kadar çok önemli bir ticari başarısı yok. Özellikle Fırat İleri, Mehmet’in ham zekâsı, öğrenme açlığına ve hatalarından ders çıkarmasından etkilenip yatırım yapıyor. Bugün ise yetenekli yazılımcı olarak yola çıkan Mehmet, başarılı bir lidere dönüşmüş durumda.- Doğru takımı kurmak ve kültür: Hem takım kurmak hem de çalışma kültürü çoğu zaman başarıya giden yolda en önemli etkenlerden birisi. Kurucu ekip her zaman bunun için çok zaman harcıyor ve önem veriyor.- Sabırlı olmak ve hatalardan ders çıkararak, ısrar etmek: Aslında başarıya ulaşmak sürekli yukarı giden bir merdiven değil. Gram Games’in de hikayesi 6 yıl boyunca bir roller coster gibi. İlk iki yıl birçok deneme yapmalarına rağmen başarılı bir oyun bulamıyorlar. Buna rağmen denemeye, bu denemelerden öğrenmeye devam ediyorlar ve sonunda 1010! ile büyük başarı geliyor.Gram Games’i Zynga neden aldı?Zynga aslında Türkiye’de de zamanında çok ünlü olan Farmville oyununun da yapımcısı olan oyun şirketi. Şirket bir süre kurucusu ile çalkantılı bir dönem geçirdikten sonra yeni gelen CEO ile birlikte geçtiğimiz yıl ilk kez kar açıkladı. Şimdi ise diğer halka açık oyun firmalarına göre düşük olan değerlemesini arttırmak ve özellikle büyüme hikayesini yaratmak için çalışıyor. Hatta 2017 sonunda yine bizim için bir gurur hikayesi olan Peak Games’in kart oyunlarını alarak finansallarını pozitif olarak etkilediler.Şimdiye kadar 31 şirket almış Zynga’nın en büyük ikinci satın alması Gram Games. Bu satın almada önemli rol oynayan konular:- Açıklanan rakamlara göre Gram Games 100 milyon dolarlık ekstra bir ciro getirecek. Bu Zynga’nın cirosunun önemli bir dönüm noktası olan 1 milyar doların üzerine çıkarıyor. Tabi ki buda Zynga’nın düşük olan piyasa değerini arttıracak.- Daha önce Gram Games’in Küçükyalı’daki ofisini ziyaret etme şansım olmuştu. Türkiye’de ve hatta dünyada gördüğüm en özel ofislerden birisi. Sebebi ise, kurucuların herşeyi takımın iyi çalışması ve yaratıcılığı düşünerek tasarlamış olmaları. Kültür ve yetenekli insanların mutlu çalışması onlar için çok önemliydi. Bu Zynga için Silikon Vadisi dışında çok yetenekli bir takıma sahip olması demek.- Zynga yatırımcı bülteninde özellikle Gram Games’in üzerinde çalıştığı yeni çıkaracakları oyunların önemini vurgulamış. Bunlar yeni büyüme alanları yaratacak.Normalde oyun sektöründe satın alma değerleri gelir x2 (gelirin iki katı) iken burada bu nedenlerle bir premium ödenmiş gözüküyor.Özetle Türkiye’de böyle başarılar ve hikayeler görmek inanılmaz umut verici. Bundan sonrasında Mehmet Ecevit ve Sidar Şahin daha büyük işler yapacak ve öğrendikleri ile diğer yüksek potansiyelli girişimcilere yatırımcı veya destek olacak. Bu ekosistemi geliştirecek. Hatta bu sefer Zynga’yı onlar alıp dünyanın en değerli oyun şirketlerinden Activision Blizzard ve Electronic Arts’a kafa tutacak.Neden olmasın!Hepinizi iyi bayramlar! 
Yazı Tarihi: Haziran 17, 2018 10:20
