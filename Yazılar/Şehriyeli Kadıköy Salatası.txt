Yazı Yazarı: Sahrap Soysal
Yazı Başlığı: Şehriyeli Kadıköy Salatası
Yazı Linki: https://www.hurriyet.com.tr/yazarlar/sahrap-soysal/sehriyeli-kadikoy-salatasi-42054483
Yazı İçeriği: MALZEMELER* Yarım su bardağı arpa şehriye* (3 bardak suda haşlayıp süzün)* 2 adet orta boy havuç* 1 adet orta boy kereviz* 3 yemek kaşığı zeytinyağı* 1 çay kaşığı tuz, karabiberSosu için: * 5-6 yemek kaşığı süzme yoğurt* 1 yemek kaşığı tepeleme mayonez* Varsa 1-2 adet köz kırmızı biber* Varsa 1 adet portakalın suyuYAPILIŞIArpa şehriyeyi haşlayıp süzün ve derin bir kaba koyun. Havuç ve kerevizi rendenin iri gözüyle rendeleyip bir tavaya koyun. Zeytinyağını gezdirip, orta ısıda 8-10 dakika karıştırarak kavurun. İyice yumuşayan havuç ve kerevizi arpa şehriyenin üzerine aktarın. Köz biberleri incecik doğrayıp katın. Yoğurt ve mayonezi bir kasede karıştırın. Tuz, karabiber ve portakal suyunu katıp çırpın. Sonra da arpa şehriyeli sebzelerin içine ekleyip iyice karıştırın. Salata tabağına alıp üzerini yeşillik ya da narla süsleyin.CEVİZLİ LEBLEBİ HELVASI (GLUTENSİZ)MALZEMELER* 200 gr tereyağı* 2,5 su bardağı leblebi unu (robotta çekilip toz haline gelmiş sarı leblebi)* 4-5 yemek kaşığı tozşeker* 1 su bardağı üzüm ya da dut pekmezi* 1,5-2 su bardağı ince çekilmiş ceviz içiYAPILIŞIOrta boy bir tencerede yağı eritin ve leblebi ununu ekleyin. Bir tahta kaşıkla sürekli karıştırarak en az 12-15 dakika kavurun. Rengi kahverengileşecek ve koyu muhallebi gibi olacaktır. Şimdi pekmezi ve şekeri katıp yine karıştırarak 5 dakika daha kavurun. Ceviz içini katıp yine karıştırarak 5-6 dakika daha kavurun. Tadına bakın, şekeri az bulursanız şeker katabilirsiniz. Ocaktan alıp servis tabağına aktarın.
Yazı Tarihi: Mayıs 01, 2022 06:29
