Yazı Yazarı: Gökhan Kimsesizcan
Yazı Başlığı: Kara Kartallar şampiyonluğu kutladı
Yazı Linki: https://www.hurriyet.com.tr/yazarlar/gokhan-kimsesizcan/kara-kartallar-sampiyonlugu-kutladi-40513009
Yazı İçeriği: 2016-17 Spor Toto Süper Ligi’ni zirvede bitiren Beşiktaş, kazandığı şampiyonluğu önceki gün düzenlenen baloyla kutladı.Beşiktaş JK Yönetim Kurulu Başkanı Fikret Orman’ın ev sahipliği yaptığı kutlamaya Teknik Direktör Şenol Güneş, teknik ekip, futbolcular, spor, iş ve sanat dünyasından isimler katıldı.BU SEZON VEFA SENESİBaloda konuşma yapan Fikret Orman, “Yönetime ilk geldiğimizde ‘Feda’ demiştik. Sonra ‘Gururlan’ ile devam ettik. Bu yıl ise ‘Efendi Beşiktaş’ dedik. Önümüzdeki sezon ise ‘Vefa’ diyeceğiz ve şampiyonluğu Beşiktaş’ta gerçekleştirilen terör saldırısında şehit düşen Emniyet Müdürü Vefa Karakurdu’ya adayacağız” dedi.Rahmi Koç, Serdar Bilgili, Mübariz Mansimov ve Mircea Lucescu’nun aralarında olduğu konuklar, gecede Funda Arar ve Antonis Remos’un şarkılarıyla eğlendi.Nikki Beach’te caz Nikki Beach Bodrum, geçen hafta ev sahipliği yaptığı “White Party” ile yaz sezonunu açtı. Çok konuşulan bu partinin ardından Nikki Beach Bodrum’da bugün de Super Jazz adlı eğlence var. Genel Müdür Murat Deniz’in ev sahipliği yaptığı eğlence, gün batımından itibaren Cafe Nikki Sunset Lounge’da başlayacak. Partide Amerikalı sanatçı Danna Leese canlı performans sergileyecek.St. Tropez eğlencesiZorlu Center’daki Fauchon’un ortakları Julien Martin ve Alp Franko yaz sezonuna hızlı bir giriş yaptı. İkili, Bodrum Cennet Koyu’nda The Sands adlı bir beach club açtı. Lezzet ve eğlenceyi buluşturan The Sands Beach Club’da bugün St. Tropez Partisi var. Mavi renkli kıyafetle katılmanın şart olduğu parti, akşamüstü DJ David Şaboy’un çaldığı şarkılarla başlayacak. Geç saatlere kadar sürecek partide Michelin yıldızlı şeflerin açık havada kullandığı OFYR adlı barbekü ile plajda mangal da yapılacak.Parklarda CazİKSV tarafından 4’üncü kez düzenlenecek olan “Parklarda Caz” etkinliği, bu yıl da Vodafone FreeZone’un desteğiyle gerçekleştirilecek. 24. İstanbul Caz Festivali kapsamında 9 Temmuz Pazar günü Fenerbahçe Khalkedon’da düzenlenecek olan festivalde dünyaca ünlü caz sanatçıları performans sergileyecek.
Yazı Tarihi: Temmuz 08, 2017 01:01
