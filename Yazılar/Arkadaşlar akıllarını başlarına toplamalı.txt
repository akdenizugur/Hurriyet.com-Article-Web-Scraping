Yazı Yazarı: Deniz Gürel
Yazı Başlığı: Arkadaşlar akıllarını başlarına toplamalı
Yazı Linki: https://www.hurriyet.com.tr/yazarlar/deniz-gurel/arkadaslar-akillarini-baslarina-toplamali-41946830
Yazı İçeriği: Spor müsabakalarının tadı yok, sanatçılar ‘taraf’ seçiyor...Özetle iktidarı savunanlar da muhalefeti haklı bulanlar da ‘bizi biz yapan özellikleri hiçe sayarak’ faaliyetlerini sürdürüyor.* * * Tüm bu gerginliklere ek olarak, kentlerin geleceğinin konuşulması gereken belediye meclisleri bile gergin. Son olarak Ankara Büyükşehir Belediye Meclisi’nin bütçe görüşmelerinde yer alan görüntüler ulusal gündemin ön sıralarındaydı, bugün de Murat Yılmaz imzalı haberde detaylarını okuyabilirsiniz.Saat 15.00’te başlayan oturum gece yarısı 01.00’e kadar sürdü. Maalesef Türkiye’ye örnek olması gereken başkentin yerel parlamentosundaki üslup sorunları, bağırış-çağırışlar, birbirlerinin üstüne yürüyen üyeler haberlere konu oldu. * * *Ülke zaten gergin. ‘Karışıklık olmaması’ ise hepimizin ortak temennisi. Burada yerelden ulusala toplumun önde gelen insanlarının dikkatli olması gerekiyor. Ve gerekmeli de.Hele ki birlikte yaşadığımız şehrin geleceğinin konuşulması gereken bir Meclis toplantısında... * * *Saatler süren Meclis’i takip eden muhabirimiz Murat Yılmaz izlenimlerini bana ve Yazıişleri Müdürü’müz Fatih Tekeci’ye aktarırken, AK Parti’li Meclis Üyesi Ali İhsan Ölmez’in “Çalışma barışını tesis etmek hepimize farz. Yeniden hukuk tesis etmek için akil insanlar var. Fethi Bey’i öneriyorum” cümlesine dikkat çekmişti. Olaylı Meclis’in ardından AK Parti’lilerin de ‘akil adam’ olarak nitelediği Yenimahalle Belediye Başkanı Fethi Yaşar’a olanı-biteni sordum. Şunları anlattı:NE ANKARA’NIN NE DE PARTİLERİNİN HAYRINAMuhalefetin görevi, yapılan doğru işleri takdir etmek, yapılmayanları ve yanlış yapılanları da eleştirmek. İktidar buna saygılı olmak zorunda. İktidarın görevi de yaptıklarını muhalefete ve halka anlatmak. Demokrasinin güzelliği bu zaten. Meclis’in göreve başladığı günden bu yana muhalefet grubunda 3-4 arkadaş, eleştirmek veya Ankara’nın hayrına konuşmak için değil, anladığım kadarıyla siyasi hedefleri ve hırsları uğruna öne çıkmaya çalışıyor. Ne partisinin ne Ankara’nın ne de kendilerinin hayrına sonuç alamayacak muhalefet tarzları var. Buna karşılık iktidarda da aynı yanlışlar içinde olanlar var. Muhalefet ve iktidarda toplamı iki elin parmaklarını geçmeyecek üslup hatalarında olan üyeler yüzünden Ankara Büyükşehir Belediye Meclisi oturumlarında gerginliklere neden oluyor. Bu arkadaşlar artık akıllarını başlarına almalı. Ankara’nın onca sorunu varken, Türkiye sıkıntıdayken, vatandaşın canı burnundayken başkent Ankara’nın Meclisi’nin mensupları üsluplarına dikkat edip yeni gerginlikleri körüklememeli. HUZURU BOZAN 3-4 KİŞİ Belediyelerin bütçesi bir haftada değişen kurlar yüzünden yüzde 35-40 düştü, bunu tartışalım. Kanal patlarsa kim yapacak? Asfalt kırılırsa kim dökecek? Büyükşehir yarın ulaşımı yapamayacak hale gelirse bundan kim zarar görecek? Bunları düşünelim. Tercihlerimizi ne yönde kullanacağımızı, paramızı, kaynaklarımızı hangi şekilde kullanırsak bugünkü sıkıntılardan kurtulabileceğimiz konusunda birbirimize akıl verelim. İlçe belediyeleri de toparlanmak zorunda, Büyükşehir Belediyesi de. Bu yükün altından yerel yönetim genel yönetim beraber; akıllı mantıklı bir şekilde kalkmak zorundayız. Belediye Meclisi’nde muhalefetteki ve iktidardaki toplamda 3-4 kişinin, birkaç arkadaşıyla, Ankara’nın huzurunu bozmaya, orada gerçekleri konuşmak yerine asparagas olarak birbirine vurmaya hakkı yok. Herkes aklını başına toplasın. Tabii ki Mansur Yavaş da eleştirilecek, geçmişte yapılan yanlışlıklardan ders alınacak, söylenilecek. Ama bunun bir üslubu olmalı. Bel altı vurarak, birilerine şirin görünmek adına, partilerinin radikallerine kendilerini kabul ettirmek adına o kürsüden konuşmaları ne kendilerine fayda getiriyor, ne partilerine fayda getiriyor, ne de Ankara’ya fayda getiriyor. Bir ağabey olarak bunları söylüyorum.”
Yazı Tarihi: Kasım 25, 2021 06:29
