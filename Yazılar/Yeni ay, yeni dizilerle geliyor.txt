Yazı Yazarı: Elçin Yahşi
Yazı Başlığı: Yeni ay, yeni dizilerle geliyor
Yazı Linki: https://www.hurriyet.com.tr/yazarlar/elcin-yahsi/yeni-ay-yeni-dizilerle-geliyor-41644419
Yazı İçeriği: İyi Aile Babası (Komedi)Adı konusunu da anlatan, Tayfun Güneyer’in senaryosunu yazdığı ‘İyi Aile Babası’nda Çağlar Çorumlu, Şebnem Bozoklu, Melek Baykal, Salih Kalyon, Timur Acar gibi usta oyuncuların yanı sıra ‘Zalim İstanbul’la yıldızı parlayan Bahar Şahin ve uzun süredir ekranda görmediğimiz Beste Bereket de var kadroda. (Kanal D)Dizinin okuma provaları Beykoz Kundura Fabrikası'nda başladı.Seni Çok Bekledim (Aşk)Ailesinden uzak, tek başına bir hayat kurmuş Kadir (Özcan Deniz) ile babasız büyümüş ve kendi ayakları üzerinde durmuş fotoğrafçı Ayliz’in (İrem Helvacıoğlu) yıllarca birbirlerine teğet geçtikten sonra umulmadık bir anda iç içe geçen hayatları olacak ‘Seni Çok Bekledim’de. Kadroda ayrıca Mustafa Uğurlu, Yıldız Kültür, Caner Şahin, İlhan Şen, Türkü Turan, Durul Bazan, Ahmet Mekin var. (Star)Bir Annenin Günahı (Drama)Çocuğu için suç işlemek zorunda kalan bir annenin dramını ve bu gerçekle sınanacak iki gencin aşk hikâyesini anlatacak ‘Bir Annenin Günahı’. Filipinler’de reyting rekortmeni olan aynı adlı diziden uyarlama. Özge Özberk, Musa Uzunlar, Emre Kınay ve Simay Barlas gibi isimlerden oluşan gayet iddialı bir kadrosu var. (Kanal D)Maraşlı (Drama)Burak Deniz ile Alina Boz’un başrolleri paylaşacağı ‘Maraşlı’yı Kudret Sabancı (Zerda, Aliye, Binbir Gece) yönetiyor, Ethem Özışık (Poyraz Karayel, Söz, Yarım Kalan Aşklar) yazıyor. Kadroda ayrıca Kerem Atabeyoğlu, Rojda Demirer, Neslihan Acar ve Cemil Büyükdöğerli var. (atv)Kefaret (Drama)Zülfü Livaneli’nin çok sayıda hikâyeden oluşan ve hepsi birbirine bağlanarak binlerce yıllık bir İstanbul tarihi anlatan kitabı ‘Konstantiniyye Oteli’nin bazı bölümlerinden uyarlanan dizide, Nurgül Yeşilçay özel bir ortaokulda müzik öğretmeni olan iki çocuklu ‘Zeynep’ olarak karşımıza çıkacak. ‘Başkomiser Sinan’la (Mert Fırat) yolu kesişecek olan ‘Zeynep’in rüya gibi hayatının bir anda değişmesi üzerine ödediği ‘Kefaret’ dizinin konusu. Yurdaer Okur da var kadroda. Senaryo Mahinur Ergun imzalı. (Fox) Akıncı (Aksiyon)Çok güçlü fiziksel ve zihinsel altyapısıyla adalet dağıtmayı üstlenen ilk Türk modern kahramanı ‘Akıncı’ ölümlü bir kahraman ama ölümden korkusu yok. Başroldeki Şükrü Özyıldız’a Büşra Develi, Tolga Tekin, Yıldıray Şahinler, Ayça Erturan, Didem İnselel, Sermet Yeşil, Serhan Onat, Deren Talu gibi isimler eşlik ediyor. (atv) Alev Alev (Drama)Kadın, aile içi şiddet, adalet, güzellik gibi her an konuşulan gündelik hayatın içindeki temaları kendine özgü diliyle ele alacak ‘Alev Alev’, bir yangın sonucunda hayatları tahmin etmedikleri yönlere savrulan üç kadının öyküsünü ekranlara taşıyor. Demet Evgar, Hazar Ergüçlü, Dilan Çiçek Deniz ve Zuhal Olcay’la birlikte Cem Bender, Berkay Ateş, Cihangir Ceyhan, Berker Güven ve Toprak Can Adıgüzel de oyuncular arasında. (Show, 5 Kasım Perşembe ekranda olacak)
Yazı Tarihi: Ekim 24, 2020 06:29
