Yazı Yazarı: Sibel Arna
Yazı Başlığı: Evleniyoruz, mutluyuz!
Yazı Linki: https://www.hurriyet.com.tr/yazarlar/sibel-arna/evleniyoruz-mutluyuz-40449203
Yazı İçeriği: FABRİKA DÜĞÜNLERİNE HAZIR MISINIZ?LAVİN EVENT’TEN Neslihan Hoşcan Ülkemiz, düğüne elverişli birbirinden farklı çok alternatif sunuyor. İster salonda, ister kırda, ister deniz kenarında... Bu sene düğünlerde ‘endüstriyel’ tasarımlar ön planda. Yüksek tavan, rustik dekor arayışları çiftleri kundura, bira fabrikası gibi yerlere yönlendiriyor.Palmiyeler, zeytinler, başaklar...Artık her düğünün bir teması var. Bu sene; bulunduğu her yere doğallık ve nefis bir hava katan yeşil tonları, büyük palmiye yaprakları, zeytin ağaçları, odunlar, yeşil bitkiler, lavanta, başak, modern camlar hem dekorasyonda hem de masa süslemelerinde kendini gösteriyor. Nikâh şekeri yerineyse vakıflara yapılan bağışlar, doğaya sahip çıkmak için verilen tohumlar, çiçek soğanları tercih ediliyor.BENİMLE EVLENİR MİSİN AMY?MAKYÖR Fezi AltunDayatılan bazı zorunlu güzellik kurallarına rağmen ben makyajda kural olmadığına inanıyorum. Demem o ki Instagram yüzünden insanların kafası çok karışmış durumda. Makyaj trendlerinin peşinden koşup çok da fazla yorulmayın, size uygun renkleri, yüz şeklinize, cilt tipinize göre uygulatın yeter. Kişinin en özel gününde kendi gibi olmaları, rahat hissetmeleri en önemli. Yoğun siyah veya koyu gri de kullanılabilir, romantik, daha sakin tonlarda kızıl kahveler, koyu bejler, pudra pembelerle yapılmış  makyajlarda, parlak kırmızı bir ruj da Amy Winehouse tarzı bir eyeliner da... BİR GECE DEĞİL TÜM HAFTA SONUMODA TASARIMCISI VE ORGANİZATÖR Tuvana Büyükçınar1- Yurtiçinde gözde destinasyonlar Göcek, Cunda, Çeşme Alaçatı. Yurtdışında Güney İtalya, özellikle Toscana tarafı ve Güney Fransa.2- İnsanlar bu tarz düğünleri kapalı gruplar halinde ve daha butik, yakın çevresiyle birlikte eğlencenin doruğa çıkacağı, hafta sonuna yayacakları bir formatta tercih ediyorlar.3- 5 yıldızlı oteller saraylar her zaman tercih edilmeye devam ediyor ama artık tavan tasarımları çok önemli. Alanın bütün atmosferini değiştiren bir uygulama.4- Gelinliklere baktığımızda kabarık siluetlerde ve işlemeli prenses gelinlikleri her zaman talep görüyor. Uzun duvak ve uzun kuyruklu, üç boyutlu işleme duygusunun daha çok beden kısmında kullanıldığı gelinlikler her dönemin vazgeçilmezi... Ancak son dönemde rahatlığın ön planda olduğu, tercihe bağlı olarak kristal işleme ya da dantelli detaylandırılan ‘boho stil’ gelinlikler revaçta.SAÇLAR YA ÖRGÜLÜ YA DA DAĞINIK TOPUZKUAFÖR Kemal BaykarBu sene dağınık gelin başları göreceğiz. Aksesuar olarak canlı çiçekten yapılmış tokalar var. Yandan toplu saçlar çok trend. Bir paralel trend de örgü modeller. Ama asla saçın tamamı örülmüyor. Aralarda ve dağınık bir örgüden bahsediyoruz. GELİN VE DAMAT EĞLENİYORSA: KUSURSUZ DÜĞÜN! AYTUL&YONCA EVENT’TEN Aytül Fıratoğlu◊ Düğün sürecinde çiftler, genellikle çok strese girebiliyor. Oysa ki bu süreç hayatlarının en güzel anlarından biri. Tüm dekorlar ve yaratılan atmosferin yanında aslında düğünün temelini gelin ve damadın enerjisi oluşturuyor. Gelin ve damat güzel bir enerjiye sahip ve eğleniyorsa o düğün mutlaka kusursuz oluyor.◊ Tasarladığımız düğünlerde standardın dışına çıkıp her zaman bir hikâye yaratabilmeyi amaçlıyoruz. Sürpriz etkisi önemli. Bu yazın düğünlerini doğaya dönüş etkisi altına almış durumda. Tüm dünyada yaşanan streslerle birlikte artık insanlar yaşamlarının en özel gününde bolca renk, çiçek ve doğal tasarımlar görüp bir hayal içinde yer almak istiyor.◊ Üç müzik önemli biliyorsunuz: Çıkış, ilk dans ve pasta müzikleri... Giriş için biz genellikle canlı ve duyguları harekete geçiren parçaları öneriyoruz. Romantik çiftler için gerçek bir klasik olarak, Elvis Presley’den ‘Can’t Help Falling in Love’ ya da şu aralar Ryan Gossling ve Emma Stone’un müthiş bir performans sergilediği ‘City of Stars’ şahane bir dans müziği seçeneği. Pasta kesildiği an, American Authors’dan ‘Best Day of My Life’ çok enerjik ve bir anda tüm davetlileri harekete geçirebiliyor.MAKYAJSIZ VE SANDALETLİ GELİNLERMODA TASARIMCISI Özlem Süer2017, gelinlikte büyük ölçüde hafifleyerek ‘bohem chic’ bir trendle konfora odaklandı. Sırt dekoltesi, derin yırtmaçlar, iç çamaşırı hisli kesimler, kombinezon siluetler, uzun kuyruklar, yumuşak ve ihtişamlı gelinlikler yaratıyor. Uzun, dantelli ve gelinliği yükselten duvaklar senenin olmazsa olmazı. Saçlarda örgüler, makyajsız sağlıklı görünümlü  ışıltılar ve saç aksesuarlarıyla düz sandaletli gelinler göreceğiz. 90’LAR POP REVAÇTADJ DAVİD ŞABOYBu yazın müzik trendlerinde 80’li yılların disko şarkılarıyla 90’lı yılların Türkçe popu olmazsa olmaz! Geceyi sırtlayan şarkılar o zamanların hitleri. After party’de radyolarda ve kulüplerde sıkça duyulan şarkılara yer veriyorum, böylelikle ortam gece kulübüne dönüşüyor.İKİ FARKLI SMOKİN GİYEN DAMATLARLEVON KORDONCİYANKrem fraklar ve buz mavisi smokin çok favori bu yaz. Damatlar iki smokin kullanmaya başladılar. Siyah veya dark blue smokini çıkarıp pastayla krem smokine geçiyorlar. Kaburga yelek tasarımlarım ve yarasa dediğimiz hem yelek hem de kuşak görünümlü bel aksesuarlarımız çok trend oldu. Zımbalı çift yüzlü ayakkabılar ve parti kısmında bağcıksız ayakkabı ve bağlamalı  papyonlar resimlerde göz dolduruyor.   - Görkemli törenlerde omuz kameralarının yanı sıra jimmy jip kameralar kullanılırdı. Bu yaz düğünlerde drone uçurulduğunu göreceğiz: Kuşbakışı düğünler! - #ayseahmetevleniyor gibi bir hashtag’in altına paylaşım yapılıyor ve kimse kafasını telefondan kaldıramıyordu. Artık özgürüz; kim ne istiyorsa onu yazsın...- Tam evet dediğiniz anda yerinden zıplamanızı sağlayan konfetilere alternatif bulundu: Minik renkli ponponlar havada da zeminde de çok hoş bir görüntü yaratıyor.    
Yazı Tarihi: Mayıs 06, 2017 12:55
