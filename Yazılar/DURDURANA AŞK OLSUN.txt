Yazı Yazarı: Bayram Aydın
Yazı Başlığı: DURDURANA AŞK OLSUN
Yazı Linki: https://www.hurriyet.com.tr/sporarena/yazarlar/bayram-aydin/durdurana-ask-olsun-40399778
Yazı İçeriği: G.Saray’ın az da olsa şampiyonluk, Trabzon’un ise Avrupa  hesabı vardı. Ancak sahada ilk yarıda yalnızca Trabzon vardı. G.Saray, her hattıyla dökülürken, Trabzon rakibine adeta sahayı dar etti. Çok uzun zamandır böylesine istekli, iyi mücadele eden, her alanda pres yapan bir Trabzon seyretmemiştik. Maç başlar başlamaz G.Saray neye uğradığını şaşırdı. Sağdan, soldan ve daha doğrusu her koldan akın akın Trabzon geliyor. G.Saray’da ise öylesine acı bir görüntü var ki anlatmak çok zor. Yalnızca Trabzon’u çaresizlik içinde seyrediyorlar.N’DOYE HAMLESİ ÇOK DOĞRUYDUErsun Hoca, N’Doye ile başlayarak, çok doğru bir hamle yaptı. Gerçi Rodallega ile birlikte de oynatabilirdi, ama olsun. N’Doye, o kadar istekli ve çalışkan ki yere göğe sığamıyor. Belki çok ofsaytta kaldı, ancak olması gereken yerde olduğu için üç G.Saraylının gözleri önünde Muslera’yı avladı. İlk yarının son dakikalarında Yusuf’un mermi gibi şutu direkten dönmese maç da bitecekti. Muslera gözünü açacak zaman bulamazken, Onur ise harika oynayan arkadaşlarını izleyerek alkışladı. Yani ilk yarıda sahada kusursuz fırtına vardı.UĞUR DEMİROK PLANLARI BOZDUFırtına ikinci yarı başlarken kaldığı yerden devam etti. Yusuf’un nefis plasesini Muslera bile seyretmek zorunda kaldı. İki farklı üstün olmasına rağmen Trabzon dur durak ve yorulmak bilmiyor. 2-0’dan sonra G.Saray’da biraz oynamak zorunda kalınca daha zevkli bir mücadele izlemeye başladık. Ancak Uğur’un kırmızı kart görerek takımını eksik bırakması hiç hesapta yoktu.�Trabzon son 20 dakikada mecburen skoru korumaya gitti. Trabzon’un bu son hamlesi bile G.Saray’ı canlandırmaya yetmedi. G.Saray’ın son dakikalarda ki şuursuz ve nafile çırpınışları sonucu değiştirmedi. Fırtına koptu geliyor, durdurabilene aşk olsun. 
Yazı Tarihi: Mart 19, 2017 01:31
