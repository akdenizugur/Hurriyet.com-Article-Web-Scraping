Yazı Yazarı: Bayram Aydın
Yazı Başlığı: Yusuf Paşa geliyor
Yazı Linki: https://www.hurriyet.com.tr/sporarena/yazarlar/bayram-aydin/yusuf-pasa-geliyor-40343582
Yazı İçeriği: Trabzonspor oyuna büyük bir iştah ile başladı. Kasımpaşa ise oyunu daha çok kendi sahasında kabul ederek, hızlı hücumlarla gol arıyordu. 10. dakikada Okay’ın, zor pozisyonda olmasına rağmen yakından vuruşunda önce kaleci Ramazan sonra da direk gole izin vermedi. Trabzonspor akın akın geliyor ve Kasımpaşa da buna kontrataklarla karşılık vererek gol atma istediğini kanıtlıyordu.Gol de oldu ve hem de iki tane. Ancak Trabzonspor devreyi 1-0 önde kapattı. Diyeceksiniz ki, hani iki gol olmuştu? Evet iki gol oldu ama hakem Kasımpaşa’nın golünü veremedi. 33. Dakikada Koita’nın kafa vuruşunu Onur iki hamlede çıkardı ama ikinci hamle kale çizgisinin içindeydi! Tam maçın ilk yarısı golsüz bitecek derken Yusuf Yazıcı’nın adrese teslim kornerinde Mas öyle bir yükselip kafa ile vurdu ki, topu ancak filelerde görebildik.TEK KALE MAÇ İkinci yarıda ise eski hastalığı nükseden Trabzonspor geriye döndü.  1-0’lık skoru yeterli görerek sahasına çekildi ve Kasımpaşaspor’un gol atmasını bekledi. Yalnızca Yusuf Yazıcı inanılmaz enerjisi ve mücadelesi ile topu rakip sahada tutarak takımına nefes aldırıyordu.Dakikalar ilerledikçe baktık ki Yusuf Yazıcı bile kendi sahasına gelerek defansına yardım etmeye başlamış. Yani karşılaşma tek kale maça döndü. İlk yarıda Trabzonspor’u ikinci yarıda ise Kasımpaşaspor’u izledik. İki takım da gol attı ama kazanan Trabzonspor oldu. Dün akşama damgasını vuran ise vermediği gol ve hatalı kararlarla hakem Halil Umut Meler’di. Yusuf Yazıcı ise paşa gibi oynayarak ve her hafta üstüne koyarak gelmeye devam ediyor.
Yazı Tarihi: Ocak 23, 2017 01:31
