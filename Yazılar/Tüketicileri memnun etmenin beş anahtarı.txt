Yazı Yazarı: Sina Afra
Yazı Başlığı: Tüketicileri memnun etmenin beş anahtarı
Yazı Linki: https://www.hurriyet.com.tr/yazarlar/sina-afra/tuketicileri-memnun-etmenin-bes-anahtari-41152824
Yazı İçeriği: Pek çok girişimci için en önemli konuların başında tüketiciyi anlamak ve bu doğrultuda çalışmalar yapmak geliyor. Tüketicilerimiz kimler? Onlara nasıl bir hizmet sunarsak fayda sağlar, beklentilerini karşılarız? Girişimcilerin anlamaları ve uygulamaları gereken konuları beş önemli başlıkta toplayabiliriz.BasitleştirinTüketiciler, kendileri için basitleştirilmiş hizmetleri seviyor. Karmaşık görünen bir yapıyı ne kadar basitleştirirseniz tüketiciyi o kadar cezbedebilirsiniz. Tüketiciler bir ürün veya hizmet hakkında kadar kolay bilgi edinebilmeyi, edindiği bu bilgilere güvenmeyi ve önündeki seçenekleri çabucak değerlendirebilmeyi istiyor. Bir marka, satın alma yolculuğundaki karar verme sürecini ne kadar basitleştirirse, tüketicinin kafa karışıklığını o ölçüde giderir. Başarılı hizmet verenlerin sırrı, bu basitleştirme eylemini kişiselleştirebilmeleridir. Hızlı olunÜrün geliştirmede en iyi strateji işleri basit tutmak ve hızlı hareket etmektir. Tüketici ihtiyacını mümkün olduğunca hızlı ve verimli bir şekilde karşılayabilmelisiniz. Rahatlığı sağladığınız ölçüde avantaj yakalarsınız. Artık tüketicilerine verdikleri sözleri yerine getirenlerin çok daha hızlı bir şekilde büyüdüğünü gözlemliyoruz. Zaman tasarrufu özellikle online alışverişte önemli bir rol oynuyor. Sadece işlem sırasında değil, sonrasında da tüketiciyle iletişimi kesmemeli, olası geri dönüşlere hızlı cevaplar vermelisiniz.Erişim kolaylığı sağlayınTüketicilerin hem size hem de sunduğunuz hizmete kolay erişilebilmeleri oldukça önemli. Herhangi bir yerde, herhangi bir zamanda ve herhangi bir cihazda tüketicinin alışveriş yapma ihtiyacına cevap vermek için mobil bir siteye sahip olmanız gerekiyor. Ulaşılabilirlik özellikle mobil platformlar için çok önemli. Öncelikle web sitenizin eksiksiz olarak tasarlandığından emin olun. Eğer bir ticaret sitesiyseniz ‘stokta kalmadı’ gibi bir durum söz konusu olmamalı. Stoklarınızda kalmadıysa, tüketicileriniz muhtemelen başka yerde benzer bir ürün bulabilir. Her zaman stok sahibi olmalı ve tüketicilerin seçeneklerinin olduğundan emin olmalısınız.KişiselleştirinGünümüzde tüketicilerin ihtiyaçlarına yönelik kişiselleştirilmiş hizmet ve ürünler sunmak her sektör için büyük bir öneme sahip. Tüketiciler için kişisel bir deneyim oluşturun. Tüketicilerinizi hem demografik açıdan hem de yaşam tarzı açısından anlayın. Neden sizi tercih ediyorlar ve bu ihtiyacı nasıl karşılıyorsunuz? Sonrasında onlara özel promosyonlar belirleyin ve e-posta iletişiminde tavsiyelerde bulunarak, tüketicilerin inceledikleri veya daha önce satın aldıklarına benzer ürünler önerin. Daha iyiyi teklif edin Unutmayın tüketicilerin karşı karşıya kaldığı çok fazla seçenek bulunuyor. Bir işletmenin tüketicileri için en iyi teklifi sunması önemli. Tüketicilerinizi memnun etmek için fırsatları kollayın. Daha önce satın aldıkları ürünlere alternatif olacak veya bu ürünle beraber ihtiyaç duyacakları ürünleri kendilerine önerin. İhtiyaçlarına hızlıca ulaşabilen tüketicilerin bağlılığını artacaktır. Teknolojinin katlanarak büyümesiyle rekabet etmek gittikçe zorlaşıyor. İşletmeler teknolojiden faydalanabildiği ölçüde büyüyecek. Tüketici memnuniyeti zor bir iştir. Ancak çabalar ve doğru adımları uygularsanız tüketicilere nasıl daha iyi hizmet vereceğiniz konusunda sağlam bir anlayış geliştirebilirsiniz.
Yazı Tarihi: Mart 18, 2019 10:19
