Yazı Yazarı: Gökhan Kimsesizcan
Yazı Başlığı: Cennet Koyunda St. Tropez eglencesi
Yazı Linki: https://www.hurriyet.com.tr/yazarlar/gokhan-kimsesizcan/cennet-koyunda-st-tropez-eglencesi-40522808
Yazı İçeriği: Zorlu Center’daki Fauchon’dan sonra Hotel Les Ottomans’ın içinde L’assiette’yi açan Ekler Grup’un ortakları Julien Martin ve Alp Franko, son olarak Bodrum’daki Mandarin Oriental’ın bünyesinde The Sands adlı beach club’ı hizmete soktu.Yaz sezonuna hızlı bir giriş yapan The Sands Beach Club, geçtiğimiz hafta sonu Cennet Koyu’nda lezzet ve eğlenceyi buluşturdu. Bodrum’da St. Tropez rüzgarları estiren plaj partisine Ertuğrul Bitlis, Defne Samyeli, Burcu Şendir, Ece-Lemi Gülman, Meral Yazıcı, Yurdal Sert, Nedim Binler ve Mehmet Özener gibi iş, sanat ve moda dünyasından ünlü isimler katıldı. Konuklar, mavi renk ağırlıklı kıyafetleriyle deniz ve güneşin tadını çıkardı.MERT ALAŞ HATIRASIAmerika’da yaşayan dünyaca ünlü Türk fotoğrafçı Mert Alaş da St. Tropez partisine katılanlar arasındaydı. Türkiye’ye tatil için geldiğini söyleyen ve Mandarin Oriental’de konaklayan Alaş, başarısından dolayı kendisini tebrik eden hayranlarıyla hatıra fotoğrafı çektirdi. Partide, Michelin yıldızlı şeflerin açık havada kullandığı OFYR adlı barbekü ile Fransız usulü mangal da yapıldı. DJ David Şaboy ile akşamüstü başlayan eğlence, geç saatlere kadar sürdü.Vacchi ile dansInstagram’da 10 milyonu aşkın takipçisi bulunan sosyal medya fenomeni Gianluca Vacchi, Çeşme ve Bodrum’dan sonra geçtiğimiz hafta sonu da Belek’te DJ’lik yaptı. Regnum Carya’nın davetlisi olarak geldiği Belek’te çaldığı Latin dans şarkılarıyla tatilcilere keyifli bir gece yaşatan İtalyan işadamı, hem dans edip eğlendi hem de eğlendirdi. Regnum Carya’nın, garajında Maybach otomobili bulunan, üç katlı, bahçesi ve yüzme havuzuyla birlikte toplamda 3 bin 500 metrekarelik villası Crown Villa’da konaklayan Vacchi, burada çektiği video ve fotoğrafları Instagram’da paylaştı.16’ncı kat açıldıYazla birlikte İstanbul’da teras eğlenceleri de başladı. 16 Roof adlı mekan, önceki gün Swissôtel The Bosphorus’un teras katında açıldı. Açılış davetine Hüsnü Özyeğin, Faruk Süren, Eran Tapan, Sinem Yıldırım ve Zeynep Özyılmazel’in de aralarında olduğu iş, sanat ve moda dünyasının ünlü isimleri katıldı. Gece, DJ Mert Levent ve perküsyon sanatçısı Monika Bulanda’nın performanslarıyla renklendi.Baba-oğul bir örnekPrens Williams, Leonardo DiCaprio ve Hugh Grant gibi dünyaca ünlü isimlerin de tercih ettiği, baba ve oğulları için bir örnek mayolar hazırlayan Fransız markası Vilebrequin, Türkiye’deki mağazalarına bir yenisini ekledi. Vilebrequin; Zorlu Center, Akasya AVM, Akmerkez ve Bodrum Palmarina’dan sonra İstinye Park’ta mağaza açtı. Açılış davetinde markanın “St. Tropez Holidays 1971” adlı kadın mayo koleksiyonu da tanıtıldı. Davete ev sahipliği yapan Marc Pirinoli, “Türkiye’deki ilk amiral mağazamızı (flagship store) açmaktan mutluluk duyuyoruz” dedi.
Yazı Tarihi: Temmuz 18, 2017 01:01
