Yazı Yazarı: Arda Sayıner
Yazı Başlığı: Tutankamonun dönüşü
Yazı Linki: https://www.hurriyet.com.tr/yazarlar/arda-sayiner/tutankamonun-donusu-42058539
Yazı İçeriği: 100. YIL ŞEREFİNEBünyesinde 13 milyondan fazla kitap bulunduran, Oxford şehrinin en eski kütüphanelerinden Bodleian Library’de açılan sergi için şimdiden İngiltere’deki turistlerin en çok ilgi gösterdiği yerler arasına girdi diyebilirim. The Griffith Institute ve The Oxford Research Centre işbirliğinde açılan sergi Tutankamon’un mezarının 1922’deki keşfedilişinin 100. yılında tarihseverlerle buluştu. İngiliz arkeolog Howard Carter tarafından 10 yıllık bir araştırma ve kazı sonucu keşfedilen mezarın keşif anındaki ilk güne dair fotoğraflar Harry Burton tarafından çekilmişti. İŞÇİLERE VEFAŞubat 2023’e kadar açık olacak sergide keşif anı sonrası mezara ilk giriş, Tutankamon’un mumyasının olduğu lahitin kapağının kaldırılış anı, hazine odasının kapısının açılışı gibi birçok tarihi anın fotoğrafı yer alıyor. Aynı zamanda arkeolog Carter’ın notları, mektupları ve çekimlerin orijinal fotoğraf diaları ile tarihi keşfi sürmanşete taşıyan yabancı gazetelerin orijinal baskıları da bulunuyor.Benim ilgimi çeken nokta ise Tutankamon’a dair birçok sergi, film ve belgesel yapılmış olmasına rağmen ilk kez bu sergide keşfe büyük katkısı olan Mısırlı işçiler konu alınarak işlenmiş. Mısırlı işçilerin portre fotoğraflarına da sergide yer verilerek bu güne kadar konuşulmayan emeklerine dair bir nevi teşekkür edilmiş.YENİDEN MISIRMısır demişken... Uzun zamandır Türkiye-Mısır arasında devam eden vize problemi çözüldü ve Mısır’a seyahatler tekrar başladı. Sosyal medyada yazın gelişini bekleyemeyenlerin ülkenin otelleriyle meşhur Sharm-El Sheikh bölgesine giderek kendini Kızıl Deniz’in mercanlarla dolu serin sularına attığını görüyorum.Mısır’a tatil planları yapanlar için önerim önce Kahire’ye uğrayıp Giza piramitini ve büyük Kahire Müzesi’ni keşfetmeleri... Konaklama önerim ise gerçek bir saray deneyimi için Sofitel Winter Palace. Alternatif olarak ise Old Cataract Aswan otel tercih edilebilir. Sharm El-Sheikh’te ise Rixos Premium Seagate ve Rixos Sharm El Sheik lokasyonları itibarıyla avantajlı. Özellikle dalış yapmayı sevenler yaza hızlı bir başlangıç yapmak için Sharm El-Sheikh’in yolunu tutulabilir.LONDRALI TÜRKLERİN FAVORİSİOxford’taki sergi dönüşü soluğu Londra’da Türkler arasında da popüler hale gelen IT isimli İtalyan restoranında aldım. Mekandan beni ilk haberdar eden ise Türk dostlarımdan önce Mayfair bölgesinin ünlü işletmecilerinden Salvatore Broccu oldu.Michelin rehberine giren katlı mekan özellikle üst katındaki kapalı kapılar arkasındaki müzikli lounge alanıyla oldukça eğlenceli. Ünlü şef Giacomo Amato’ya emanet olan menüde ise çağdaş İtalyan tarifleri sunuluyor. Keşfetmeye değer!
Yazı Tarihi: Mayıs 09, 2022 06:29
