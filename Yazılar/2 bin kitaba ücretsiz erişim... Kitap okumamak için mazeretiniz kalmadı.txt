Yazı Yazarı: İhsan Yılmaz
Yazı Başlığı: 2 bin kitaba ücretsiz erişim... Kitap okumamak için mazeretiniz kalmadı
Yazı Linki: https://www.hurriyet.com.tr/yazarlar/ihsan-yilmaz/2-bin-kitaba-ucretsiz-erisim-kitap-okumamak-icin-mazeretiniz-kalmadi-42051658
Yazı İçeriği: Proje kapsamında yayıncılık sektörü ile gücünü birleştiren Bakanlık, 2 bine yakın eseri barındıran bir e-kitap koleksiyonu oluşturdu. Koleksiyonda hem özel yayınevlerinden satın alınan güncel, nitelikli ve çok okunan yayınlar hem de Bakanlık yayınları bulunuyor.2022 yılı sonu itibarıyla ‘E-Kitabım Mobil Uygulaması’ koleksiyonunda yer alan eser sayısının 4 bine yükseltilmesi hedefleniyor.En gelişmiş e-kitap teknolojileriyle çalışan uygulama ile okuma listeleri oluşturulabiliyor, notlar alınabiliyor ve bunlar okur tercihlerine göre özelleştirebiliyor. Okurlar ayrıca beğendikleri yayınları, yazarları ve yayınevlerini listeleyebiliyor ya da bu kitaplardan istediklerini sosyal medya hesaplarında paylaşabiliyor ve arkadaşlarına kitap önerebiliyorlar. Bu uygulamada ayrıca detaylı aramalar yapılabiliyor, en çok okunan yazarlara ve yeni eklenen eserlere tek tıkla ulaşabiliyor.Yayıncılık sektörüne de büyük katkı sağlayan uygulama ile ülkemizde kültür yayıncılığı alanında 5 bine yakın yeni e-kitap üretilmesi sağlandı.Yaşar Kemal’den Jean Christophe Grange’a, Mevlana’dan Orhan Veli’ye, Dostoyevski’den Haruki Murakami’ye, Hakan Günday’dan Gülseren Budayıcıoğlu’na kadar geniş bir yelpazedeki yazarların eserlerini ücretsiz olarak okumak mümkün.Bakanlık, Google Play ve App Store üzerinden erişime açtığı uygulamayla bir anlamda kitap okumama mazeretini de ortadan kaldırmış oluyor. Kitaplar çok pahalı, buralarda düzgün kitapçı yok, yeni yayınlar gelmiyor gibi mazeretler artık geçersiz.Siz yeter ki okumak isteyin.DOĞANÇAY’IN YELKENLİSİNE 5 MİLYON 402 BİN TLARTAM Antik A.Ş.’nin 17 Nisan Pazar günü sona eren müzayedesinde en yüksek fiyata satılan eser bir yelkenli tekne resmi oldu. Burhan Doğançay’ın 1973 tarihli 90x127 cm. boyutlarındaki akrilik tablosu 900 bin lira açılış fiyatıyla çıkmıştı müzayedeye. ‘Yelkenli’ arka arkaya aldığı 53 teklif sonunda 5 milyon 402 bin TL’ye satıldı.Doğançay’ın ünlü ‘Kurdeleler’ serisinden göz dolduran bir başka yapıtı da müzayedenin yıldızlarındandı. Sanatçının hat ve kaligrafiden beslendiği ‘Four Red Ribbons’ adlı 1984 tarihli tuval üzerine akrilik eseri 2 milyon 400 bin TL’lik açılış fiyatına sahipti. Yapıt, müzayede sonunda 5 milyon 273 bin TL’ye yeni koleksiyonuna gitti.Müzayedede Nejad Melih Devrim’in ‘Chartres’ isimli tuval üzerine yağlıboyası 2 milyon 443 bin TL’ye, Ömer Uluç’un ‘Killing Ailesi-İki Boğa’ tablosu da 2 milyon 315 bin TL’ye alıcı buldu.HALİÇ’TE YENİ SANAT FUARIGEÇEN yıl geleneksel mekânı Lütfi Kırdar’dan çıkıp Haliç’teki Tersane İstanbul’a taşınan Contemporary Istanbul, mayıs ayında kompakt bir sanat fuarı ile baharı karşılamaya hazırlanıyor. Akbank ana partnerliğinde Türkiye’deki çağdaş sanata odaklanan yeni sanat fuarı CI Bloom, 10-11 Mayıs ön izleme, 12-15 Mayıs fuar günlerinde sanatseverler ile buluşacak. Fuara İstanbul’daki sanat profesyonellerinden oluşan Seçici Kurul tarafından davet edilen 23 çağdaş sanat galerisi katılıyor.Contemporary Istanbul Yönetim Kurulu Başkanı Ali Güreli, CI Bloom’un amacının sanat piyasasına enerji vermeye devam etmek olduğunu vurgulayarak: “Contemporary Istanbul’un pandemi kaynaklı seyahat kısıtlamaları arasında gerçekleştirilen son iki edisyonu, Türkiye’deki sanat pazarının iki fuara ev sahipliği yapacak kadar güçlendiğini kanıtladı. Türkiye’deki sanat pazarı büyüyor, gelişiyor ve çeşitleniyor. Bizim için son iki edisyondur genç koleksiyoncuların katılımlarındaki heyecan çağdaş sanata olan ilginin her geçen gün arttığının da bir göstergesi oldu” diyor.
Yazı Tarihi: Nisan 27, 2022 06:29
