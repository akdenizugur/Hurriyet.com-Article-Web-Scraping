Yazı Yazarı: Ertuğrul Özkök
Yazı Başlığı: 34 yıl önce çekilen fotoğrafın bir sırrı varmış, bakın o neymiş
Yazı Linki: https://www.hurriyet.com.tr/yazarlar/ertugrul-ozkok/34-yil-once-cekilen-fotografin-bir-sirri-varmis-bakin-o-neymis-41928151
Yazı İçeriği: Bugünlerde “1992” adlı bir kitap üzerinde çalışıyormuş.O yılın, Türk siyasi hayatında çok özel bir yeri olduğunu anlatacakmış.Kitap için çalışırken bulmuş bu fotoğrafı...Fotoğraf 18-24 Ocak 1987 tarihli “Yeni Gündem” dergisinin kapağında yayınlanmış.*Karedeki 3 kişiye uzun uzun baktım.Bugün hiçbiri hayatta değil.Kahkaha atan kişi Süleyman Demirel...O dönemde siyasi yasaklı...Güniz Sokak’ta evinde oturuyor. Fotoğraf o evde çekilmiş.Bu karenin çekilişinden 9 ay sonra, 6 Eylül 1987 günü yapılacak referandumla tekrar siyasi haklarını elde edecek.*Yanındaki Türk mizahının en büyüklerinden Aziz Nesin...O dönemde askeri rejime karşı “Aydınlar Bildirisi”ni hazırlayıp yayınlayan ekibin başındaki insan.*Öteki Uğur Mumcu...Muhalif köşeyazarı...12 Eylül öncesi Demirel’in “Milliyetçi Cephe”sine karşı en güçlü muhalefeti yapan Cumhuriyet gazetesinin kalemi.*12 Eylül bu üç insanı aynı karede bir araya getirmiş...Siyaset-mizah-basın aynı karede...Yakın tarihimize ait çok güzel bir fotoğraf bu...Ve bu fotoğraf bana şunu anlatıyor:Siyasette altına inilmeyecek kurallar olduğu, aradaki köprüler atılmadığı, geçitler kapanmadığı, yollar tıkanmadığı zaman, hem iktidar hem muhalefet hem de ülke için her şey daha güzel oluyor.*Bu fotoğraf bize bir de şunu anlatıyor:Demokrasi, adalet, insan hakları, hoşgörü ve ifade özgürlüğü hepimiz için en iyi yol...Ve tek yol...Peki nedir bu üç “bir araya gelmez”i bir araya getiren sır?Onu da Demirel’den dinleyelim.DEMİREL BU FOTOĞRAFIN SIRRINI ŞÖYLE ANLATMIŞTIFOTOĞRAFIN hikâyesini araştırırken, Yalçın Doğan’ın 2018 yılında T24 internet sitesinde yazdığı bir yazıyı buldum.Demirel bu fotoğrafla ilgili olarak kendisine şunu söylemiş: “Dergideki o fotoğraf, hep karşımda olmuş insanlarla benim bir araya gelişimi gösteriyor.Onlar o fotoğraftan sonra da karşımda olmaya devam ettiler.Zaten o fotoğrafın sırrı burada. Yazacaklar, çizecekler, ama demokrasi varsa, birbirimize tahammül etmeyi bileceğiz. Benim açımdan, o fotoğraf benim aydınlarla barışmamın sembolüdür.”  BU 29 EKİM’İN EN GÜZEL DÖRT VİDEO PAYLAŞIMI - ULUS ÖZEL MUSEVİ OKULLARI: Cıvıl cıvıl bir Onuncu Yıl Marşı. Sıcak ve samimi görüntüler. Çok etkileyiciydi.- MAVİ JEANS: Atatürk Tablosu: Bir ressamın rengârenk fırça dokunuşları ile harika bir Atatürk portresini çizişi çok başarılıydı.- PETROL OFİSİ: Sunay Akın’ın hazırladığı Prof. Nüzhet Gün-doğan çizgi filmi, hikâyesi ile insanı alıp götürüyordu.- KİĞILI’NIN “Biz Bu Cumhuriyet’i Nasıl Kurduk” videosu, siyah beyaz görüntülerin duruluğu ve mesajının sadeliği ile etkileyiciydi.NAMIK KEMAL 160 SAYFALIK İNTİBAH’I KAÇ SAYFA SÖZLÜKLE OKUDUMNAMIK Kemal’in “İntibah” romanı şu iki cümleyle başlıyor:“Bahar eyyamı bu köhne cihanın subh-ı safâ-yi nevcivânisidir. Bahar erişince toprağın her tarafı serâpâ tarâvet kesilerek “Yuhyil’arzi bade mevtiha” sırrı aşikâr olur...”Öyle de devam ediyor...“İntibah”, Namık Kemal’in 1873 ile 1876 yılları arasında 38 ay süren Magosa sürgünü sırasında yazdığı bir roman. Yani 150 yıla yakın bir geçmişi var...Can Yayınları bu yıl nisan ayında kitabın orijinalini yayınladı. Okudum ama nasıl okudum...*Can Yayınevi ilginç bir şey yapmış ve kitabın arkasına bir sözlük eklemiş.56 sayfalık bir sözlük bu.Her sayfasında 40’a yakın kelime veya deyim var.Demek ki 2.250’ye yakın eski kelime varmış.Romanın tamamı 160 sayfa... Ama 56 sayfalık sözlük gerekiyor okumak için...  ŞİMDİ HANGİ DİLİ TERCİH EDERİM BUGÜNKÜNÜ MÜ, DÜNKÜNÜ MÜ - BİR yazma dili 150 yılda bu kadar değişir mi?Değişiyor işte...“Kitabı hiç mi anlamadın?” diye sorarsanız, hayır anladım.  Ama “Hangi dili tercih edersin?” derseniz, hiç düşünmeden “Bugünkü Türkçe” derim...Çok daha duru, çok daha basit, telaffuzu çok daha kolay, en önemlisi de çok daha rasyonel bir dil.GUCCI TANITIM FİLMİ BU FİLMİ MERAKLA BEKLİYORUM, ÇÜNKÜMERAKLA beklediğim “House of Gucci” filminin ilk tanıtım filmi önceki gün yayınlandı.Üç kere seyrettim.- BİR: Konu çok çekici... Dünyanın en ünlü moda markalarından birinin sahibinin öldürülüşü, aile ilişkileri...- İKİ: Yönetmen Ridley Scott... “Blade Runner” filminden beri hastasıyım.- ÜÇ: Lady Gaga, Montreux Festivali’nde ve Las Vegas’ta üç kere sahnede seyrettikten ve çok küçük bir grup içinde sohbet yaptıktan sonra hayranlığımın daha da arttığı sanatçı.- DÖRT: Ve filmin kadrosu... Kimler yok ki:Al Pacino, Jared Leto, Adam Driver, Salma Hayek, Jeremy Irons, Tom Ford...Bakalım nasıl bir şey gelecek...NOT BİR EKLEMEDÜNKÜ yazımda Yüksekovalı 117 yaşındaki Muteber Engindeniz’den söz etmiştim.“Cumhuriyet ilan edildiğinde günlerce halay çektik” demişti.Haberi T24’te gördüğümü yazmıştım. Kaynağı Demirören Haber Ajansı Yüksekova muhabiri Yaşar Kaplan’mış...Hem eksikliğimi tamamlıyorum hem de arkadaşımızı bu güzel haberi için kutluyorum.  FBI’IN LAS VEGAS’TA KAÇ SAHA ELEMANI VARDIR - DÜN öğrendim.FBI’ın Las Vegas’ta tam tamına 130 elemanı varmış...Nereden öğrendiğime gelince: Las Vegas’ta bulunan “Mob Museum”un (Mafya Müzesi) internet sitesinde okudum.Bu yıl, FBI’ın Las Vegas’ta büro açışının 60’ıncı yılıymış.Müze 9 Kasım günü bir panel düzenliyor. Üstelik panel çok sembolik bir yerde yapılacak.Müze, bir zamanlar Las Vegas mafyası üyelerinin yargılandığı mahkeme salonunun bulunduğu binada kuruldu. Panel işte aynen korunan o salonda yapılacak ve FBI’ın o bürosunda görev almış emekli elemanları katılacak.*FBI 60 yıl önce bu büroyu açıp bir avuç saha elemanını niye göndermişti derseniz, cevabı çok basit.Çünkü orası örgütlü suçun yeni merkeziydi.O günden bu yana büro, cinayetten bombalamalara, insan kaçırmadan siyasi yolsuzluklara, kara para aklamadan mafyaya birçok suç olayının üzerine gitti ve ortaya çıkardı.  BUGÜN 30 EKİM CUMARTESİ GÜNÜN KAÇIRILMAYACAK MAÇI - SAAT 19.30: Tottenham-Manchester UnitedLiverpool’dan kendi sahasında 5 gol yemiş Manchester United, Londra’da moral bulacak mı?Ligin 6’ncı sırasındaki Tottenham kendi sahasında, ligin 7’nci sırasındaki Manchester United’a yerini  bırakacak mı?Orta sıraların bu haftaki en büyük savaşı.  31 EKİM PAZAR GÜNÜN KAÇIRILMAYACAK 2 MAÇI - SERIE A İTALYA: Saat 22.45: Roma-MilanGeçen hafta kendi sahasında, Serie A’nın ilk sırasındaki Napoli maçında 1-1 berabere kalıp kırmızı kart gören Mourinho, bu hafta yine kendi sahasında.Bu defa karşısında Milan var. Roma 4’üncü sırada, Milan ise 2’nci...Arada 9 puan var.Mourinho ilk 3’e girebilmek için bu maçı almak zorunda.- LA LIGA İSPANYA: Saat: 23.00: Real Sociedad-Athletic BilbaoLa Liga’da Real Sociedad 24 puanla birinci sırada.Kendisini takip eden Real Madrid’in puanı 21...Real Sociedad, ligin 8’inci sırasındaki Athletic Bilbao ile karşı karşıya...  NOT: Bu maçların nerede yayınlandığını bugün ve yarın Hürriyet Spor’da bulabilirsiniz. BUGÜN SEYRETMEYE DEĞER ÖTEKİ ÖNEMLİ MAÇLAR - Saat: 14.30: Leicester City-Arsenal- Saat: 15.00: Elche-Real Madrid- Saat: 17.00:Liverpool-Brighton- Saat: 17.00: Manchester City-Crystal Palace- Saat: 17.00: New Castle-Chelsea- Saat: 22.00: Barcelona-Alavés
Yazı Tarihi: Ekim 30, 2021 06:29
