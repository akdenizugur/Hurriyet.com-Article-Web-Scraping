Yazı Yazarı: Gökhan Kimsesizcan
Yazı Başlığı: Monte Carlo Tarkanla dans edecek 
Yazı Linki: https://www.hurriyet.com.tr/yazarlar/gokhan-kimsesizcan/monte-carlo-tarkanla-dans-edecek-40511921
Yazı İçeriği: Monte Carlo Balesi’nin 30’uncu kuruluş yıldönümü nedeniyle düzenlenen dans festivali Faites de la Danse, geçen hafta sonu Monaco’daki Casino Meydanı’nda gerçekleşti. Ben de festivale Monaco Prensi II. Albert’in sahibi olduğu Monte Carlo La Société des Bains de Mer (SBM) şirketinin davetlisi olarak katıldım.Son model arabaların park ettiği Casino Meydanı’nı dans pistine çeviren festivalde, dünyanın farklı ülkelerinden gelen 7’den 70’e çok sayıda konuk, saatlerce dans etti. Monaco Balesi’nin şovundan oryantal danslara, Flamenko’dan tangoya, baleden mastikaya her tür dansın sahneye taşındığı Monaco sokaklarında sabaha kadar şenlik vardı. Monte Carlo SBM Yönetim Kurulu Başkanı ve CEO’su Jean Luc Biamonti’nin Başkan Yardımcısı Pascal Camia ile birlikte ev sahipliği yaptığı Faites de la Danse festivalinde görüştüğüm Premium Müşteri İlişkileri Direktörü Hülya Biren, bu yıl ilki düzenlenen dans festivalinin seneye de tekrarlanacağını açıkladı. Tarkan’ın daha önce Monaco’da verdiği iki konseri de organize eden Biren, festival kapsamında Casino Meydanı’nda Tarkan konseri düzenlemeyi planladıklarını söyledi.Prens Albert’in Türk başkanıPrens Albert, Monte Carlo’da Cumhuriyet Bayramı ve Tarkan konserleri organize eden Hülya Biren’i başarılı çalışmalarından dolayı bir süre önce terfi ettirdi. Prens, Biren’i sahibi olduğu SBM şirketinin Premium Müşteri İlişkileri Başkanlığı’na getirdi.Hülya Biren, önce 40. Monte Carlo Summer Festival’in kapanışında, ardından Elton John, Rihanna, Kylie Minogue, Julio Iglesias, Celine Dion gibi dünyaca ünlü isimleri ağırlayan Yıldızlar Salonu’nda Tarkan konserleri organize etmişti.Budha Bar’ın DJ’i Papa da yeni albümünü tanıttı.
Yazı Tarihi: Temmuz 07, 2017 01:01
