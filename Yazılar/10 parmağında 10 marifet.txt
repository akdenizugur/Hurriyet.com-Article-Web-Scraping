Yazı Yazarı: Deniz Sipahi
Yazı Başlığı: 10 parmağında 10 marifet
Yazı Linki: https://www.hurriyet.com.tr/yazarlar/deniz-sipahi/10-parmaginda-10-marifet-42055694
Yazı İçeriği: 10 parmağında 10 marifet olan insanlardan...Nereye el atsa başarır.Hem de en iyisini yapar.Yıllardır tanırım.Kafasına koyduğunu yapar ve hatta çevresindekileri de o işe dahil eder.Ve yine yaptı.Direct Dynamic programını geliştirdi.Bu özel program insan anatomisinin dinamiklerini kullanıyor ve en kısa sürede omurgayı doğal haline getirerek vücutta sıkılaşmayı sağlıyor.Birçok kişinin hayatını değiştirdi Deniz; şimdi onunla birlikte birçok kişi spor yapıyor ve bu özel teknikle hayatlarını değiştiriyor.Peki kim Deniz Demirasal?5 yaşında başladığı Sevinc Altıntaş Bale eğitimi sonrası 1991 yılında Dokuz Eylül Üniversitesi Devlet Konservatuvarı Bale Bölümü’nü kazandı. Rus asıllı, Gennadiy Potapovich’in öğrencisi olarak konservatuarda 7 sene bale eğitimi aldı.1998 yılında aynı üniversitenin Üfleme ve Vurma Çalgılar Bölümü sınavlarına girerek Klarinet Bölümü’nü kazandı ve İzmir Devlet Senfoni Orkestrası Sanatçısı Ender Gülenler’in öğrencisi olarak alarak 2001 yılında mezun oldu. İzmir Devlet Opera ve Balesi’nde devamlı 7 sene olmak üzere, Antalya Devlet Senfoni Orkestrası ve Bursa Devlet Senfoni Orkestrası’nda da 2 sene boyunca konuk sanatçı olarak çalıştı. Konservatuvarda okuduğu yıllarda ülkemizi temsilen yurtdışında birçok oda müziği konseri ve solo konser verdi.Bütün bunları yaparken spordan da hiç kopmadı.Deniz için sanat ve spor hep paralel gitti.l994 yılında Alaçatı’da hobi olarak başladığı Windsurf sporunu geliştirerek birçok organizasyonda yarışmalara katılıp dereceler elde etti. PWA Windsurf Dünya Şampiyonası’nda, İFCA Avrupa Şampiyonası’nda ve Türkiye Windsurf Şampiyonası’nda ülkemizi temsil etti. Göztepe Spor Kulübü’nün yarışmacısı olarak halen yarışıyor.2005 yılında Avrupa Şampiyonası’nda üçüncülük elde etti ve birçok Türkiye derecesi bulunuyor.2012 yılında windsurf yarışmalarındaki performansını artırabilmek için pilates dersleri almaya başladı. Spor hayatındaki performansını olumlu yönde etkilediğini gördü. Pilatese zaman içerisinde ilgisi arttı ve bir felsefeye dönüşmeye başladı, bu sebeple pilates eğitmeni olma kararı aldı. Türkiye Jimnastik Federasyonu’nun verdiği l. Kademe Pilates Antrenörlüğü ve Gençlik Spor Bakanlığının vermiş olduğu 2. Kademe Antrenörlük temel eğitimini aldı. Dünyada yer etmiş birçok ekolün pilates eğitmenlik sertifikasını aldı. Farklı ekollerin eğitimleri, kendisine pilates sistemine farklı yaklaşımları tanıma fırsatını verdi.Dediğim gibi Deniz; el attığı her işin hakkını veren biri...Ve benim yakından takip ettiğim başarılı rol modellerinden...Direct Dynamic aslında bir deneyim tekniğiDENİZ Demirasal, yıllar içinde deneyimlediği bale repertuvarı, profesyonel sporculuğun gerektirdiği antrenman bilgisi, yarışçı olarak hedefe varma motivasyonu, pilates ve yoga akışlarını nefes teknikleri ve kas kasılma tiplerini ritim bilgisi ile birleştirerek vücuttan en kısa sürede maksimum performans alma üzerine kurulu kendine has bir teknik geliştirdi.Programın adı Direct Dynamic...En az 10, en fazla 20 dersle problemsiz omurgaya sahip vücutlarda minimum 1 beden daralma ile sonuç veriyor.Ritim akışlarını nefes teknikleriyle birleştirerek kasları eksantrik ve konsantrik olarak çalıştırıyor. Aynı zamanda kas gruplarının stabilizasyonuna odaklanarak izometrik çalışmaları doğru hizalamalarla birleştirerek eklem bağlantılarını çalıştırıyor.Direct Dynamic programında hareketleri yaparken, değişen ritim akışları sayesinde cardio ve interval çalışmalara da yer veriliyor.Yani Deniz Demirasal; uzun yıllardır windsurf sporu, pilates, klasik müzik ve klasik baleyle deneyimlerini kendine özgü bir yol haritasıyla birleştirdi.Bayramdan sonra ben de Deniz ile birlikte çalışmaya başlıyorum.Sakatlık riski azalıyorDENİZ Demirasal; çeşitli üniversitelerde omurga sağlığını koruma konulu konferanslar veriyor. Ve yakında çıkacak kitabında Direct Dynamic sistemini ve anatomiyi anlatıyor.Pilates son yıllarda birçok kişinin ilgisini çekiyor. Deniz Demirasal profesyonel sporculuğun getirdiği sakatlık risklerini azaltmak adına 2011 yılında pilates egzersizleri yapmaya başlamış. Pilates sisteminin klasik baleyle örtüşen akışları oldukça benzer... Bale geçmişinin verdiği tecrübe sayesinde pilates sisteminin ileri seviye hareketlerini deneyimleme imkanı olmuş. Bu sayede oluşabilecek birçok sakatlık riskini minimuma indirmiş ve profesyonel sporculuk kariyerini maksimum performansa taşımış.Deniz; Türkiye Cimnastik Federasyonu ikinci kademe Pilates Antrenörlük Sertifikası sahibi... Dokuz Eylül Üniversitesi Eğitim Fakültesi’nden Pedagojik Formasyon sertifikası almış. Genç milli sporculara eğitmenlik yapmak üzere Türkiye yelken federasyonu tarafından milli takım kamplarına davet edilen ilk pilates eğitmeni olmuş.Galiba hangi sporu yaparsanız yapın pilatesle programı tamamlamak gerekiyor.Ben de başlıyorumÜÇ, dört gün spor yapıyorum. Ve sık yürüyorum. Buna rağmen benim gibi okuyan, yazı yazan, masa başında saatler geçiren insanların duruşuna daha fazla dikkat etmesi gerekiyor. Pilates o alternatiflerden biri... Vücudun esnemesi, duruş bozukluklarının düzeltilmesi gerekir.Deniz diyor ki; “Bu programla insan metobolizmasının dinamiklerini kullandım ve en kısa sürede omurgayı doğal haline getirirerek vücutta sıkılaşmayı sağladım. Amacım insanların daha çok spor yapıp, özgüvenlerini artırabilmeleri...”Deniz Demirasal ile konuştuk.Yakında ben de direct dinamic tekniğiyle çalışmalara başlıyorum.
Yazı Tarihi: Mayıs 03, 2022 07:48
