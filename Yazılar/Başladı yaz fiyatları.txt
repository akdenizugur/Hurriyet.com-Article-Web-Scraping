Yazı Yazarı: Cihan Şensözlü
Yazı Başlığı: Başladı yaz fiyatları
Yazı Linki: https://www.hurriyet.com.tr/yazarlar/cihan-sensozlu/basladi-yaz-fiyatlari-42060480
Yazı İçeriği: Yazın başlangıç haberidir her sene popüler yerlerdeki lahmacun ve ayran fiyatları. “Şok şok” diye başlar haberler.Bu sezonun lahmacun enflasyonu TEFE, TÜFE’si de açıklandı. 1 adet lahmacun 195 liraymış.Yanında bir bardak ayran içerseniz 95 lira da o.Ama atladığımız bir detay var bu haberlerde. O parayı aslında lahmacuna vermediğimizi hepimiz biliyoruz.Belli bir kesimle aynı yerde olmaya, Ünlülerle, zengin işadamlarıyla, zaman zaman yabancı starlara aynı ortamda bulunmaya veriyoruz ASLINDA.O insanlar oraya zaten 40 metrelik tekneleriyle geliyor. Ya da zaten orada bulunan 65 milyon liralık evlerinde oturuyor. Bırakın da ödeyiversinler lahmacuna o parayı.Bodrum Merkez’e indiğinizde 10 liraya lahmacun da var, 2 liraya ayran da, merak etmeyin.Sizce barışırlar mı? Ne iyi gelmişti aslında ikisi de birbirine.Yani gözüken oydu.İrem Derici’nin enerjisi değişmişti. Bir aşk kadını havasındaydı, Cem Belevi de kadınına sahip çıkan erkek.Yan yana röportajlarındaki tatlı atışmaları da çok güzeldi. Gel gelelim şimdi kavga gürültü, ağır göndermeler, kaos içinde ikili!2 gündür magazin sayfaları onların atışmalarıyla çalkalanıyor.İrem’in iddiasına göre, Cem onu bir influencer kızla aldatmış.Başlamış saydırmaya İrem.Kadındır, sinirle yazar, saldırır, bunlara alışığız.Öte yandan Cem’in “Ben aşka âşık biriyim, asla aldatmam” açıklaması geldi.Eee tatlı bir savunma olmuş.Ay onu bunu bilmem, bu kaos ve atışma magazin sayfaları ve bizler için adrenalin dolu, keyifli tabii ki.Ama diğer yandan birbirine çok yakışan bu çiftin barışmalarını isterim. Bence barışırlar da.Peki ya sizce bu aşk kaldığı yerden devam eder mi? Bu kaos, aşkı güçlü bir şekilde ayaklandırır mı? Bekleyip görelim bakalım...
Yazı Tarihi: Mayıs 12, 2022 06:29
