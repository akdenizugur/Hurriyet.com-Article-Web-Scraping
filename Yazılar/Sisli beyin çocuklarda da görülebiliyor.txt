Yazı Yazarı: Osman Müftüoğlu
Yazı Başlığı: Sisli beyin çocuklarda da görülebiliyor
Yazı Linki: https://www.hurriyet.com.tr/yazarlar/osman-muftuoglu/sisli-beyin-cocuklarda-da-gorulebiliyor-42045570
Yazı İçeriği: COVID-19 sonrası sisli beyinden en fazla da kronik hastalığı olanlar, diyabetliler, insülin dirençli obezler, D vitamini noksanlığı çekenler etkilendi. Ama bilelim ki hastalığı hafif geçirmelerine rağmen COVID-19’a yakalanan gençlerin hatta çocukların bile bir bölümünde sisli beyin sorunu ortaya çıkabiliyor. Eğer COVID-19 sonrasında “yorgunluk, halsizlik, unutkanlık, derslere odaklanamama” ve benzeri sorunlar yaşayan çocuklarınız varsa lütfen dikkatli olun ve en kısa zamanda bir nöroloji uzmanından yardım isteyin.ÖNEMLİ HAYVANSAL PROTEİNLERİ ABARTMAYIN  SAĞLIKLI yaşam için vazgeçilmez yaklaşımlardan birinin de hayvansal proteinleri özellikle 40’lı yaşlardan sonra kısıtlamak olduğu her geçen gün daha iyi anlaşılıyor. Neticede de “Orta yaşlar ve sonrasında et değil, ot ağırlıklı beslenin” önerimiz her geçen gün biraz daha kabul görüyor. Pek çok araştırmada net ve açık olarak gösterildi ki hayvansal protein tüketimi arttıkça kanserler ve damar hastalıklarına yakalanma riskimiz de artıyor. Tavsiyem şu: Özellikle kırmızı eti 40’lı yaşlardan sonra haftada 100 gramdan fazla tüketmemenizde yarar var. Kırmızı et tüketimi haftada 400-500 gramı geçtiğinde kanser riskiniz yaklaşık yüzde 40 artabiliyor. Diğer taraftan hayvansal proteinleri abartmanın başka zararları da var: Proteinin fazlası böbreklere zarar verebiliyor.İYİ HABER HİPERTANSİYONUN TAKİBİ KOLAYLAŞTI  KAN basıncı yüksekliği (hipertansiyon) en önemli sağlık sorunlarından biri. Hipertansiyon kalpte, böbreklerde, göz ve beyinde yol açtığı sorunlarla özellikle yaşlılık döneminde yaşam kalitesini olumsuz yönde etkiliyor. Bu nedenle de özellikle hipertansiyonlu hastaların kan basınçları değişimlerini dikkatle izlemeleri gerekiyor. Yeni geliştirilen akıllı bir bileklik bu önemli soruna da harika bir çözüm üretildi. Hipertansiyon takibi kullanımında kullanılacak bu akıllı bileklikler sayesinde tansiyon hastaları kan basınçlarını 7 gün 24 saat kolaylıkla takip edebilecekler. Ve yine bu bileklikler sayesinde hastalar da doktorlar da kullanılan ilaçların etkinliğini izleyebilecekler ve uyguladıkları yaşam tarzı değişikliklerini (kilo verme, tuz kısıtlama, düzenli egzersiz) sağladığı kolaylıkları daha kolay izleyebilecekler.İYİ BİLGİ 1 İLAÇSIZ REFLÜ TEDAVİSİ  EĞER reflü sorununuz varsa aşağıdaki beş öneriyi dikkatle uygulayınız.BİR: Yavaş ye, iyi çiğne.İKİ: Sık sık su yudumla.ÜÇ: Tıka basa yeme.DÖRT: Yatağa tok girme.BEŞ: Kızartmalardan uzak dur.İYİ BİLGİ 2 HANGİ SORUNA HANGİ MAGNEZYUM1- FİBROMİYALJİ: Magnezyum malat2- STRES-UYKUSUZLUK: Magnezyum glisinat3- KRAMP-KABIZLIK: Magnezyum sitrat4- HUZURSUZLUK-YORGUNLUK: Magnezyum sülfat/epsom tuzu5- KALP SAĞLIĞI: Magnezyum taurat6- BELLEK GÜCÜ-ODAKLANMA: Magnezyum treonatKISA BİLGİ 1 BELLEK DOSTU BAHARATLARDA İLK 3  1- Zerdeçal 2- Safran 3- Kimyon  KISA BİLGİ 2 KUVERSETİN ZENGİNİ BESİNLER  KUVERSETİN muazzam bir antioksidan, harika bir bağışıklık desteği, önemli bir doğal molekül. Kuversetin zengini besinlere gelince...BİR: Kırmızı soğanİKİ: LahanagillerÜÇ: TurpgillerDÖRT: KapariBEŞ: Elma ve armutALTI: Üzüm ve böğürtlenYEDİ: ZerdeçalAKLINIZDA OLSUN BURUN KANAMASININ İLK 10 NEDENİ1- Ortam havasının kuruluğu2- Sert ve dikkatsiz burun temizliği3- Burun içi enfeksiyonlar4- Hipertansiyon atakları5- Kanama ve pıhtılaşma hastalıkları6- Kan sulandırıcı ilaçlar7- Kan sulandırıcı destekler8- K vitamini eksikliği9- Burun kemiğindeki yapısal bozukluklar10- Burna gelen sert darbeler 
Yazı Tarihi: Nisan 18, 2022 06:29
