Yazı Yazarı: Ömür Gedik
Yazı Başlığı: Haklarını Ara
Yazı Linki: https://www.hurriyet.com.tr/yazarlar/omur-gedik/haklarini-ara-42050813
Yazı İçeriği: ◊ Sitede yaşıyorsunuz. Allah korusun eve hırsız girdi. Evinizde meydana gelen zarardan, çalınandan, alınandan site yönetimi ve güvenlik şirketi sorumlu. Zararınızı onlardan talep edebilirsiniz.◊ Erkek ekonomik olarak zor bir dönemden geçerken kadın yüz gerdirme ya da burun ameliyatı yaptırırsa bu bir boşanma sebebidir.Çok ilginç değil mi?Muhtemelen bilmediğimiz haklarımız bunlar.Instagram’daki Haklarını Ara adlı sayfada böyle pek çok bilgi mevcut.Arada bu tür bilgileri buradan paylaşmaya devam edeceğim.Dünya çocuklarla güzelÇocukluktan kalan alışkanlık herhalde, ben 23 Nisan’larda hep çok mutlu olurum.Çok ama çok mutlu ve Atamıza müteşekkir olurum.Bu bayramda da öyle oldu.Ama mutluluğuma bir mutluluk daha eklendi.İstanbul Valisi Ali Yerlikaya, koltuğunu 1 günlüğüne ortaokul öğrencisi Yağmur Zeynep Öztemel’e bıraktı.Minik valinin ilk talimatı, gelecekle ilgili umudun çocuklarda olduğunu bir kez daha kanıtladı.Yağmur Zeynep ilk talimatını sokaktaki can dostlarımız için imzaladı ve esnaftan işyeri yakınlarına bir kap su, bir kap mama koymasını istedi.Bazı büyükler “Sokaklardan şu köpekleri toplayın” derken çocuklar “Bir kap su, bir kap mama koyun” diyor.Dünya gerçekten de çocuklarla güzel.Crop modasıBu sene tam bir crop modası, hatta akımı var.Üniforma giymiş gibi herkes.Sanki aynı kalıptan çıkma.Crop nedir diyenlere, diyafram üstü, beli açık bırakacak kısacık bluzlar desem yeterli olur herhalde.Daha çok yüksek bel pantolonlarla giyiliyorlar. Annem bana küçükken “Belini sıcak tut, üşütme” diye diye hep atlete alıştırdı.Yani crop giyeceksem de havaların gerçekten ısınması lazım.Ama tabii biz de giyeceğiz o crop top denen üstleri.Siz de bir crop top edinmediyseniz acele edin.Musixen’de buluşalımBu gece Musixen platformunda HAÇİKO Derneği olarak sokak hayvanları yararına bir canlı yayın yapacağız.Gecenin tüm geliri sokaktaki dostlarımıza gidecek.Aynur Aydın, Seçil Gür, Hülya Polat, Ferda Anıl Yarkın, Salih Yılmaz ve ben, Selim Tarım Modern Anadolu Senfonisi eşliğinde şarkılarımızı onlar için söyleyeceğiz.21.30’da başlayacak yayını izler ve bize destek olursanız çok sevinirim.Sizlere, Musixen’e ve geceye katılacak tüm güzel yürekli sanatçı dostlarıma şimdiden çok teşekkür ediyorum.
Yazı Tarihi: Nisan 26, 2022 06:29
