Yazı Yazarı: Sayım Çınar
Yazı Başlığı: İstanbulla ilgili yapılmış  esaslı iki çalışma
Yazı Linki: https://www.hurriyet.com.tr/yazarlar/sayim-cinar/istanbulla-ilgili-yapilmis-esasli-iki-calisma-42046748
Yazı İçeriği: “Şiirlerde İstanbul” yapılan özel seçmelerle İstanbul’un 2300 yıllık şiir geçmişine odaklanıyor. İlk defa böyle bir antolojide Bizans, Divan ve Cumhuriyet döneminin yanı sıra Halk şiirine de özel bir yer ayrılmış. Bu şiirler toplamı yalnız edebiyatçılar ve tarihçiler için değil kent belleği üzerine çalışan ilgililer, sosyologlar ve psikologlar için de temel bir başvuru kaynağı aslında. “Evvel Zaman İçinde İstanbul” ise her yönüyle İstanbul’a eğilen, İstanbul’u anlatan yazılardan oluşuyor. İstanbul’un tarihi, edebiyatı, sanatı, mimarisi, toplumsal hayatı, gündelik yaşam içindeki tüm renkliliği bu kitapta lezzetli yazılarla okurlarına “merhaba” diyor. Aynı zamanda kitabın yazılarına eşlik eden gravür, minyatür ve resimlerle de bu eşsiz kentin tarihine yapacağınız yolculuk daha da keyifli bir hal alıyor. Her biri büyük bir emek ürünü olan bu iki çalışma Ahmet Bozkurt imzasıyla İBB Yayınları’ndan okurlarla buluştu.Bir oda dolusu çocukÇocukluk yıllarından eminim herkesin elinde en az bir kare fotoğraf kalmıştır. Belli bir yaşa gelip de yıllar öncesinde kalan o fotoğrafa baktığınızda neler hissedersiniz? Hayatımızın en önemli dönemini bir ana, sadece bir tek ana hapsedip hayata yeniden o pencereden bakabilir miyiz?İbrahim Altun, hayatının bir döneminde yolunun kesiştiği ve kendisinde iz bırakan sevdiği kişilerden topladığı çocukluk fotoğraflarını yorumlamış. Altun’un çocuk fotoğraflarından yola çıkarak yaptığı resimlerden oluşan “Bir Oda Dolusu Çocuk” adlı resim sergisi 23 Nisan haftası boyunca Balaban Sanat Galerisi’nde olacak.Sergide Nihat Odabaşı, yönetmen Mustafa Kotan ve benim de yer aldığım bir resim var. Açıkçası sergiyi heyecanla bekliyorum.Zeytinin kitabıDerin Köklerin Meyvesi üst başlığıyla bir “zeytin kitabı” çıkıyor çok yakında. Hazırlayanlar ünlü mutfak yazarı Jale Balcı ve zeytincilik doktoru Müge Nebioğlu. Tüm kutsal kitaplarda yer alan bu meyve, gereken ilgi ve değeri ne yazık ki görmüyor. Oysa nitelikli, kusursuz ve kaliteli zeytinyağının önemi, şifası altın değerinde. Boşuna sıvı altın denmemiş. Bu konuda kapsamlı bir ilk çalışma, keyifle inceleyeceğim.3. Çizgi Film Festivali başlıyorAnifest kapsamında Animasyon Film Yarışması başlıyor. Maltepe Üniversitesi Güzel Sanatlar Fakültesi Çizgi Film ve Animasyon Bölümü olarak artık gelenekselleşen “3. Çizgi Film Festivali/Anifest”, 17 Mayıs tarihinde düzenleniyor. Festival kapsamındaki “Animasyon Kısa Film Yarışması” için son başvuru tarihi 30 Nisan olarak belirlendi. Bölüm hocalarından oluşan ön jüri değerlendirmesinden sonra finale kalan ilk 10 film, 9 Mayıs tarihinde festivalin web sitesinden duyurulacaktır. Ödüller 17 Mayıs’ta Maltepe Üniversitesi Güzel Sanatlar Fakültesi Süha Arın Konferans Salonu’nda düzenlenecek film gösterimi ve törenle sahiplerini bulacak.Yeni ÇıkanlarMine Söğüt/“Başkalarının Tanrısı”Karanlık geçmişi tuhaf olaylarla dolu olan, bacakları dizlerinin altından kesik yaşlı Efsun abla... Kim olduğunu hatırlamayan hafızasını yitirmiş Adnan abi... Toksikoman Hülya... Çöpte bulunmuş bebek Matruşka... Ve bir sabah uyanıp, düzenini, evini, ailesini, işini terk edip sokaklardaki tekinsiz hayata karışan, kafası karmakarışık şair Musa... Kendi zorlu sorularıyla baş etmeye çalışan ve kucaklarındaki kimsesiz bebekle şehrin sokaklarında kendilerine barınacak bir delik arayan bu dört insanın bir bilinmeze doğru sürüklenen hayatları, okura hayatın en sert gerçeklerini işaret eden uçurumların etrafında dolanıyor.Oya Baydar/“Yazarlarevi Cinayeti”Oya Baydar, “Yazarlarevi Cinayeti”nde şimdiye kadar yazdığı romanlardan farklı bir konuya odaklanıyor. Baydar bu romanda, gizem ve merak unsurlarıyla harmanladığı romanında yazma tutkusunu, yazarlık hevesini, yazarın “vasat”ı aşma kaygısını, günümüz dünyasında edebiyatın metalaşmasını, ses-söz-yazı ilişkisini irdeliyor.KİM NE OKUYOR?* Oyuncu Hale Soygazi, Volker Kutscher’in “Mart Şehitleri” adlı eserini okuyor.* Yazar Faruk Şüyün, Evelyn Waugh’ın “Bridesheade Son Gidiş” adlı eserini okuyor.* Editör Haldun Ünal, Aytül Ömeroğlu’nun “Ben Bir Zeytin Ağacıyım” adlı kitabını okuyor.* İstanbul Kültür Sanat Vakfı’nın iletişimcisi Neslihan Özata, Salah Birsel’in “Ah Beyoğlu, Vah Beyoğlu” adlı kitabını okuyor. 
Yazı Tarihi: Nisan 20, 2022 06:29
