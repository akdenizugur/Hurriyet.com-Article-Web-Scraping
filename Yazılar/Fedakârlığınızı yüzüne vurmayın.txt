Yazı Yazarı: Ömür Kurt
Yazı Başlığı: Fedakârlığınızı yüzüne vurmayın
Yazı Linki: https://www.hurriyet.com.tr/yazarlar/omur-kurt/fedakarliginizi-yuzune-vurmayin-42053771
Yazı İçeriği: Anne-babalar, neden her fırsatta çocukları için ne fedakârlıklar yaptıklarını söylerler?Ramazan Saygın Şimşek (Uzman psikolog): Aslında iyi niyetliler ancak çocuklar bu cümleleri duyduklarında bir yükün altında kaldıklarını hissedebilirler. Ebeveynler derinde yatan başka psikolojik sebeplerle, yaşlılıkta oluşacak bakım ihtiyacı, kendilerine saygısızlık yapılmaması beklentisi, takdir görme ihtiyacı, yetersiz ebeveynlik algısı ya da kendilerine minnet duyulması isteği gibi sebeplerle, ‘bilinçdışı’ bir şekilde bu tür sözleri söyleyebiliyor.Rabia Ünsaldı Köle (Uzman psikolog): Anne ve baba çocuk yetiştirmenin bu kadar yorucu olabileceğini; onun, hayatlarındaki hemen her şeyin önüne geçerek sürekli zaman, ilgi, sorumluluk, uğraş ve enerji gerektirdiğini ancak çocuk sahibi olduktan sonra, yaşayarak öğreniyorlar. Bu nedenle verdikleri emek ve çabaya ilişkin çocuklarından bekledikleri karşılığı saygı, söz dinleme, önemsenme gibi- göremediklerinde hayal kırıklığı yaşıyorlar. Bunun çokça dile getirilmesi çocuğu nasıl etkiliyor?Ramazan Saygın Şimşek: Çocuklar, onlara söylenen sözlerin daha çok duygusal yansımalarını hisseder. İlk olarak ‘suçluluk’ duyarlar. “Demek ki, ben annemi, babamı üzüyorum. Onlar benim yüzümden kötü hissediyorlar” diye düşünebilir ve olumsuz davranışlar sergileyebilirler. “Ben bu evde, bu aileye yük olan biriyim. Sevilmeyi hak eden biri değilim” gibi düşünceler de değersizlik hissine sebep olur.Rabia Ünsaldı Köle: Anne ve babasının istediği gibi bir çocuk olmadığını, beklentilerini karşılamazsa hatalı olacağını ve sevilmeyeceğini düşünür. Sürekli ebeveynlerini memnun etmeye çalışan ya da bu yükten kurtulmak için onlardan kaçarcasına uzak kalmaya çalışan bir genç olabilir. Böyle çocuklar muhtemelen ileride diğerlerinden onay alarak kendisini değerli hisseden gençlere ve yetişkinlere dönüşürler.Anne-babalara bu konuda önerileriniz neler olur?Ramazan Saygın Şimşek: Ebeveynlerin cevaplaması gereken bazı önemli sorular var: “Bizler nasıl sağlıklı birer ebeveyn olabiliriz? Acaba eşimle olan ilişkim çocukları sağlıklı, güvenli, mutlu ve huzurlu bir ortamda büyütebilmek için uygun ve yeterli mi? Çocuğun fiziksel ve bedensel ihtiyaçlarının yanında duygusal, ruhsal, psikolojik gelişimini de biliyor muyuz? Bir çocuğun temel psikolojik ihtiyaçları nelerdir? Çocuğun duygu dünyası, zihinsel özellikleri, beklentileri, ihtiyaçları hangi yaşta nasıl farklılıklar gösteriyor?” Böylece çocuklar da kendilerini değerli ve özel hissederler, kolay kolay karamsar olmazlar. Yaşam sevinçleri yüksek olur. Rabia Ünsaldı Köle: Kendisi için uykusuz kalan, hastayken başında bekleyen, onunla ders çalışan, erkenden kalkıp kahvaltısını hazırlayan, onu daha iyi bir okula göndermek için daha çok çalışan, çok istedikleri bir şeyden onun ihtiyacını karşılamak için kolayca vazgeçebilen anne ve babasını görerek büyüyen çocuklar, sevdikleri için fedakârlık yapmayı öğrenirler. Bu yapılanlar için ona suçluluk hissettirmeyen ve karşılık beklentisi yüklemeyen anne ve babalarına bağlı kalırlar. Saygılı davrandığınız, sınırlarını öğrettiğiniz ve çokça sevgi verdiğiniz çocuklarınızla ilişkileriniz için endişelenmeyin. Mutlaka sizi bir şekilde anlarlar ve ihtiyaç duyduğunuzda yanınızda olurlar.HADİ GİDELİMYaratıcı yazarlık atölyesiKimler yaratıcı yazı atölyelerime katılmak ister? Bayram tatili boyunca Hilton Dalaman’da yaratıcı yazarlık atölyelerim olacak. ‘Hayal Defterim’ adlı kitabımdan yola çıkarak gerçekleştireceğimiz atölyelerde çocuklar hem kendi özgün metinlerini yazmayı öğrenecek hem de doyasıya eğlenecek. Otelin Karpi Kids Paradise alanında gerçekleşecek olan atölyelerde, yazı yazma tekniklerinden yaratıcı dramaya kadar pek çok içerik yer alacak. Çocukları ayrıca bayram boyunca mini golf, seramik boyama, uçurtma yapım atölyesi, kumdan kaplumbağa heykeli yapma atölyesi, tişört boyama ve ebru sanatı etkinlikleri de bekliyor. Doğa Bilimcisi Hüseyin Çağlar İnce’nin ‘Doğa Kaşifleri’ etkinliği de çocukların doğa bilincini geliştirecek. Çocuklar atölyelerle keyifli vakit geçirirken anne babalar da Şevval Sam, Jabbar, Mathilda, David Saboy, İlayda Aydoğar konserleriyle ve Hıdırellez Şenliği’yle eğlenecekler. Ayrıca fotoğraf sanatçısı Dilek Uyar fotoğraf atölyesi düzenleyecek; Orkun Olgar ve Cüneyt Gazioğlu ise “Adrenalinin en yüksek seviyede olduğu sporlar ve Türkiye’nin keşfedilmemiş güzellikleri” hakkında enerjisi yüksek bir söyleşi yapacaklar.Yer: Muğla-Hilton DalamanTarih: 1-4 MayısSaat: 14.00Yaş: 7-14İletişim: (0252) 444 19 81Fiyatı: Otel misafirlerine ücretsizHAFTANIN KİTABI“Yağmurlu Bir Gün” çocukların hayal güçlerinin evrenini genişleten bir öykü. Üstelik resimleriyle de bir görsel şölen sunuyor.Yayınevi: Yapı Kredi YayınlarıYazan/çizen: Feridun OralTür: ÖyküYaş: 3+Sayfa: 28Fiyatı: 32,20 lira
Yazı Tarihi: Nisan 30, 2022 06:29
