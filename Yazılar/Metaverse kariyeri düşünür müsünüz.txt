Yazı Yazarı: Umut Fırat Eroğlu
Yazı Başlığı: Metaverse kariyeri düşünür müsünüz
Yazı Linki: https://www.hurriyet.com.tr/yazarlar/umut-firat-eroglu/metaverse-kariyeri-dusunur-musunuz-41997773
Yazı İçeriği: META MODACILARAvatarlar için kostüm ve aksesuar tasarlayan dijital modacılar şimdiden hatırı sayılır gelir elde etmeye başladılar. Video oyunlarında karakterleri giydirmeye alışkın olduğumuz için metaverse ekonomisinin modayla başlaması çok normal. Geçenlerde dijtal bir Gucci çantanın 4 bin dolara satıldığını söylemem yeterli sanırım...ALIŞVERİŞ DANIŞMANLARIMetaverse’te satın aldığınız şeylere dokunamayacaksınız ama ürünlerin değerini anlamak önemli. Farklı evrenlerde olasılıklar sınırsız olacağı için trendleri takip etmek bir metaverse uzmanlığı olabilir.META BROKER’LARKripto para ekonomisiyle işleyen metaverse’te dijital arazi, emlak ve NFT sanat eserleri gibi büyük alım-satımlarda doğru yatırım yapabilmek için meta broker’lara ihtiyaç duyuluyor. Zamanla broker’lar arasında çapraz işbirliklerine de alan açılacak.META AVUKATLARMetaverse’ün en büyük sınavı hukuk alanında vereceği konuşuluyor. Düşünün, bir yabancı ülke vatandaşıyla NFT alışverişi yaptınız. Sizi hangi ülkenin kanunları koruyacak? Sunucuların olduğu ülke mi, ürünün üretildiği ülke mi, alıcının veya satıcının ülkesi mi, yoksa platformun yer aldığı ülke mi? Kuralların henüz oturmadığı bir dünyada büyük kontratlar imzalarken Web 3.0 ve blockchain sistemlerinden anlayan avukatlara ihtiyaç olacak.ALAN VE ETKİNLİK TASARIMCILARIMetaverse’te verilen davetler arttıkça yaratıcı ve sıra dışı fikirler fark yaratmaya başlayacak. VR setlerinin yaygınlaşmasıyla alanların ve etkinliklerin içeriğini tasarlayanlar muazzam olanaklara kavuşacak ve yaratıcılıklarını yarıştıracaklar.EVREN VE DÜNYA MİMARLARI2000’lerde popüler tüketim markaları arasında revaçta olan topluluk platformları bugünkü sosyal medyanın öncüsüydü. Metaverse evreni birbiriyle bağlantılı topluluk dünyalarıyla büyürken bu özel dünyaların mimarlarına çok iş düşecek.METAVERSE TUR REHBERİMetaverse dünyalarını merak edenler ve dijital evrenin derinliklerini keşfetmek isteyenler için tur rehberleri olacak. Dünya çapındaki büyük sanat galerileri ve önemli müzeler metaverse’e taşınma hazırlığına şimdiden başladılar.KÂŞİFLER VE META INFLUENCER’LARKüresel bir araştırmaya göre influencer’ların yüzde 70’i sosyal medyanın yerini metaverse’ün alacağını düşünüyor. Metaverse trendlerini takip eden, farklı dünyaları deneyimleyen meta influencer’lar ortaya çıkacak. Lil Miquela (@lilmiquela) gibi gerçekte var olmayan sanal influencer’lara daha fazla rastlayacağız.KOÇLAR, KİŞİSEL ANTRENÖRLERVR ve AR teknolojileri ilerlediğinde birçok spor ve fitness faaliyetini kendi yaşam alanlarımızdan yapacağız. Metaverse gym’leri, tenis kortları ve benzerleri açıldığında kişiye özel avatar eğitmenleri de hazır bulunacak. Ayrıca profesyonel koçlar da olabilir.DJ’LER VE MÜZİSYENLER   Yılbaşı arifesinde katıldığım, wemakers’ın düzenlediği metaverse yılbaşı partisinde Grup Gündoğarken sahnedeydi. Pek fütüristik bir havaları olmasa da ortamı kaynaştırıyorlardı. DJ’lerin ve müzisyenlerin metaverse etkinliklerinde ortamı canlı tutma konusunda etkili olacakları kesin... Pandemide kaybettiklerini metaverse’te kazanmaları temennimiz.BODYGUARD’LARBir blog’da okuduğum ‘metaverse’te taciz’ haberi dikkatimi çekmişti. ABD’de yaşanan olay, türünün ilk örneği olarak kayda geçiyordu. Popüler isimler metaverse etkinliklerinde boy gösterirken etraflarını saracak avatar korumalara ihtiyaç duymaları bir olasılık. Mekânların ortamdaki uygunsuz kişileri tespit etmek için meta güvenlik birimleri oluşturmasıysa yüksek ihtimal.EKOLOJİYE FAYDA SAĞLAYACAKUfuk TarhanFütürist ve ekonomist2070’lerde 10 milyar civarında olacağı hesaplanan insan nüfusu, bu kadar kalabalık bir tür olarak tüm faaliyetlerini fiziksel üretim, tüketim ve hareket halinde olmakla çözmeye kalkarsa yerkürenin bunu taşıyamayacağı belli. O yüzden metaverse insanların birbirlerine, diğer canlılara, toprağa, havaya, suya ve aslında ekolojiye fiziksel zararlar vermesini önlemek için önemli bir basamak olacak. Milyonlarca yeni iş ve meslek türemesine yol açacak. Açmaya başladı bile. Mesleklerden bazıları şunlar olacak: Metaverse hikâye kurgucusu, metaverse inşaat mühendisi, metaverse reklam bloklayıcısı, metaverse stajyeri, metaverse varlık danışmanı...MODA SEKTÖRÜ İLKLERDEN...Neslişah Şatıroğlu  Hürriyet Ekler moda yazarıModa sektöründe de metaverse alanında çalışacak kişi arayışlarını duymaya başladım. Şu an mevcut iş modelleri belki kalmayacak. Yepyeni işkolları, hayal sınırlarımızı zorlayacak meslekler doğacak. İş yapış şekillerimiz değişecek. Yeni mesleklerde teknoloji ve oyun sektörlerinin ön planda olacağını düşünüyorum. Facebook’un -yeni adıyla Meta’nın- metaverse’ü sahiplenip tüm stratejisini bu yeni dünyaya çevirdiğini biliyoruz örneğin. Moda dünyası da giyilebilir teknoloji atılımları, sanal işbirlikleri ve dijital tasarımlarla bu dünyaya erkenden adapte olmaya başlayan sektörlerden biri.FİZİKSEL ETKİ AZALACAKAlemşah Öztürk  Dijital pazarlama ajansı 4129Grey’in CEO’suTüm dünyayı transform edecek, eğlence ve oyun sektörü başta olmak üzere birçok sektörü derinden etkileyecek bir yaşam tarzı değişimi yaşıyoruz metaverse ile... Bu yeni dünyada birçok yeni meslek var, metaverse kariyerine erken başlamak kendinize verebileceğiniz en güzel armağan. Bu sayede erken teknoloji projelerine yatırım yapma  ve tarihi değiştiren şirketlerden birinde olma ihtimaliniz artabilir. COVID sonrası aynı odada olmadan da toplantılar yapmaya alıştık, farklı şehirlerde yaşayarak projeler hayata geçirdik. Özetle fiziksel dünyanın etkisini azalttık. Metaverse sayesinde tamamen alternatif bir gerçeklikte çalışan, sosyalleşen, eğlenen, öğrenen yeni bir kitle oluşacak. Tabii bu hemen olmayacak, metaverse kültürü önümüzdeki 20 yıl içinde oturacaktır. Metaverse üzerinden uzaktan eğitimin gerçek deneyimini yaşayacağız. Okul ve üniversiteler bu işten çok yararlanacaklar. Altyapı tarafında çok fazla şirket çalışıyor, bu 3D dünyaların gerçekçi bir şekilde çalışması için hızlı internet, sağlam ekran kartı ve güçlü bir bilgisayar gerekiyor. Arayüz olarak kullanılan cihazların sektörü büyüyor. Özellikle teknoloji ve oyun şirketleri bu konuda öne çıkacak. (Pınar TAHİRLER)
Yazı Tarihi: Şubat 06, 2022 06:29
