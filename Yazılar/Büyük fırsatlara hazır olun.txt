Yazı Yazarı: Dinçer Güner
Yazı Başlığı: Büyük fırsatlara hazır olun
Yazı Linki: https://www.hurriyet.com.tr/yazarlar/dincer-guner/buyuk-firsatlara-hazir-olun-42057981
Yazı İçeriği: Yarın Ay, tüm gün Aslan burcunda seyahat edecek. Özellikle bu gece ciddi uykusuzluk çekilebilir, kafeinli içecekleri çok tüketmeyin. Neşelenmek, arkadaşlarla eğlenmek, flört etmek ve eğlenmek için önünüzde harika birkaç gün var. Bugün çocuklarınızla da eğlenebilir, siz de çocuksu yönlerinizi ortaya koyabilirsiniz. Dikkat çekici aksesuarlar, canlı renkler, pırıltılı giysilerle çekiciliğinizi arttırabilirsiniz. Yaratıcı, artistik çalışmaların desteklendiği bir gün. Beğenilmek, yeteneklerinizle takdir toplamak isteyebilirsiniz. Atacağınız her adımda, duruşunuzla fark edileceksiniz.Yarın ailenizle eğlenceli vakit geçirebilirsiniz. Sözlenmek için de cuma uygun bir gün. Salı günü Ay, Başak burcuna geçecek ve tüm gün bu burçta seyahat edecek. Bugün Merkür’ün üç haftalık geri hareketi başlıyor. Elektronik aletler birden bozulmaya başlayabilir. Bu hafta her şeyinizi yedekleyin. Yeni iş ve projeler için, özellikle eğitim, pazarlama, satış, reklam gibi konularda istediğiniz verimi ancak üç hafta sonra almaya başlayabilirsiniz. Yeni işlere başlamak için koşullar uygun olmayabilir. Çarşamba Ay, tüm gün Başak burcunda seyahat edecek. Ayrıca bugün itibariyle bolluk, bereket, şans ve talih gezegeni olan Jüpiter Koç burcuna geçip 27 Ekim’e kadar bu burçta seyahat edecek. Büyük riskler alıp büyük faydalar sağlayacağımız bir süreç olacak. Kendi işimizi kurmak için adımlar atacağımız bir zaman dilimi başlıyor. Kişisel yeteneklerimizi parlatıp paraya dönüştürebileceğimiz fırsatlarla karşılaşabileceğiz. Beğenmediğimiz sistemlere karşı meydan okuyacağımız, bireyselleşmeyi de öğrenebileceğimiz bir dönem. Perşembe günü Ay, Terazi burcuna geçip tüm gün burada seyahat edecek. Estetik kaygılar artacak. İlişki ve ortaklık kurmak için güzel bir gün. Bu dönemde huzur, sessizlik, uyum, denge ihtiyacı çok artar, yüksek sesli her şey bizi rahatsız eder. İyimser oluruz. Ama kendinizi aptal yerine de koydurmayın. Hak, adalet kavramları ön plana çıkabilir. Sanatsal konularla ilgilenmek için de güzel bir gün. Kararsız kalmak bizi zora sokar, ne istediğimizi bilmek zorundayız, yoksa fırsatlar kaçabilir. Cuma Ay, tüm gün Terazi burcunda. Çok çabuk etki altında kalabiliriz. Gönül ilişkileri başlatmak, sözlenmek, evlenmek, estetik yaptırmak için en ideal günlerden biri. Güzelleşmek, bakım yaptırmak, ayrıca küs olduklarımızla barışmak için de harika bir gün. Sağlık açısından bakınca basen, böbrekler ve mesane hassas olur.Cumartesi günü Ay, 3.42 ile 12.33 arası boşlukta, ardından tüm gün Akrep burcunda seyahat edecek. Güneş ile Satürn arasında kare açı oluşacak. Zamanı yönetmek günün ana teması olabilir, yetiştirilmesi gereken işlerin altında ezilebilirsiniz. Sağlık açısından dişler, kemikler, cilt, dizkapakları, eklemler hassaslaşabilir. Kariyerle ilgili konularda engeller oluşabilir. Size sorumluluk getiren bazı durumlar olabilir. Bu yükü taşımakta zorlanıp bırakmak isteyebilir ancak belli nedenlerle bırakamayabilirsiniz. 15 Mayıs Pazar günü de Ay, Akrep burcunda seyahat edecek. Ay Akrep’teyken psişik radarımız açık olur, çevremizdeki kişilerin duygularını, ruh hallerini algılayabiliriz. Siz de kendinizin ve yakın çevrenizdekilerin çözüm bekleyen sorunlarını veya varsa krizleri paylaşabilirsiniz. Akrep, paylaşmakla alakalıdır. Karşınızdakilerin kalbindeki sıkıntıları açığa çıkarmak için onlarla uzun sohbetler yapabilirsiniz.12 yıl sonra Jüpiter sizinle Koç (21 Mart-19 Nisan)Bu hafta fırsat ve şans gezegeni Jüpiter, 12 yıl sonra, 28 Ekim’e kadar burcunuza geçiyor. Maddi konular, eğitim, yurtdışı konuları, yayıncılık, sınavlar ve işle ilgili meselelerde bolluk, bereket ve talih sizinle olacak. Girişimlerinizin karşılığını rahatlıkla alabileceksiniz. Bu hafta Merkür üç haftalık geri hareketine başladığı için yakın çevrenizle birbirinizi yanlış anlayabilirsiniz.Maddi konular aceleye gelmezBoğa (20 Nisan-20 Mayıs)Bu dönem iyileşme ve şifa bulma zamanı. Kariyer bağlantılı yurtdışı işlerinizde güzel fırsatlarla karşılaşabilirsiniz. Parasal konularda karar alırken defalarca düşünmelisiniz. Unutkanlıklar olabilir. Cüzdanınızı, paranızı, kıymetli bir eşyanızı unutabilirsiniz. Hesap hataları yapabilir, ödemelerde sorunlar yaşayabilirsiniz.Hayal kur, olsun!İkizler (21 Mayıs-20 Haziran)Dostlarınızdan büyük destek görebilrsiniz. Bazı arkadaşlarınıza liderlik ederek onlarla birlikte ortak proje ve işlere girişebilirsiniz. Bu süreç ödüller sürecidir. İş hayatından kazandığınız paralar artarken, neyin hayalini kurduysanız gerçeğe dönüştürme dönemindesiniz. Yeni elektronik aletler almak için uygun bir süreç değil.Başarı ve liderlik dönemiYengeç (21 Haziran-22 Temmuz)İş konusunda hedeflerinize çok daha etkin ve hızlı bir şekilde ulaşabileceksiniz. Hızlı yükselişlerin yanı sıra, iş bulma, iş kurma, işleri büyütme ve evlilik konusunda da fırsatlarla karşılaşacaksınız. Son 12 yılın bu en şanslı süreci sizin için başarı ve liderlik etme dönemi olacak. Özellikle yurtdışı fırsatlarıyla karşılaşırsanız sakın kaçırmayın.Yasal işlerde rahat bir süreçAslan (23 Temmuz-22 Ağustos)Fırsatlar size yasal konular, eğitim, yurtdışı bağlantılı her türlü konu, ticaret ve inançlarla ilgili konular üzerinden gelecek. Genel olarak yasal ve resmi işler konusunda şanslı bir dönemdesiniz. Uzun süredir görüşmediğiniz arkadaşlarınızla bir araya gelebilirsiniz. İletişimde yanlış anlaşılmalar olabilir.Miras konuları çözülebilirBaşak (23 Ağustos-22 Eylül)Bu dönem mali konularda şansınız açık. Evliyseniz; eşinizin maddi durumunda iyileşme ve büyüme yaşanabilir. Beklediğiniz nafakayı alabilirsiniz. Mirasla ilgili konularınız hızla çözüme doğru gidebilir. Merkür’ün 3 haftalık geri hareketinde işinizle ilgili eski konuları tamamlayıp yarım kalan işlerinizi bitirebilirsiniz.Evlilik fırsatı olabilirTerazi (23 Eylül-22 Ekim)Evlenebileceğiniz biri karşınıza çıkabilir. Eğer evliyseniz ilişkinizde yeni ve şanslı bir dönem başlayabilir. Destek aradığınız her anda rahatlıkla bulabileceksiniz. Yurtdışıyla ilgili her türlü iş, eğitim, reklam, satış, pazarlama, yasal konular, akrabalarla olan iletişimde bir dizi aksaklık ve yanlış anlaşılmalar söz konusu olabilir.Sağlığınız koruma altındaAkrep (23 Ekim-21 Kasım)Sağlığınız doğal bir koruma kalkanı altında olacak. İş temponuz da artıyor. Sürpriz iş fırsatları ve projelere hazır olun. Özellikle yurtdışı bağlantılı işlerle ilgilenmeniz gerekebilir. Kendi işinizi yapıyorsanız, işinizi büyütebilir. Bu dönem geçmişe ait ödenmemiş faturalar, borçlar, vergiler karşınıza çıkabilir.Büyük mutluluklara yer açınYay (22 Kasım-21 Aralık)Aşk hayatınızda büyük şanslara hazır olun! Oldukça eğleneceğiniz bir aşk dönemi başlıyor. Bazılarınız hamilelikle ilgili güzel sürprizlerle karşılaşabilir. Bu dönem risk alarak yatırımlar yapabilir ve gelirlerinizi arttırabilirsiniz. Yeni bir ortaklık, anlaşma veya evlilik için uygun zaman değil.Kronik hastalıklara dikkat!Oğlak (22 Aralık-21 Ocak)Kendi evinizi satın alabilirsiniz. Bazılarınız yurtdışında yaşamak için adım atabilir, bazılarınızsa aileden birileriyle ortak iş yapabilir, para kazanabilir. Aile, tapu, arsa, tarım, gayrimenkul, kariyer konusunda çok şanslı bir dönem başlıyor. Sağlıkla ilgili de kronik rahatsızlıklarınız yeniden gündeme gelebilir.Merkür retrosu özel hayatta etkili Kova (22 Ocak-18 Şubat)İletişim, tanıtım, reklam, satış, pazarlama konularında fırsatlarla karşılaşabilirsiniz. Bazılarınız dijital işler ve projelerden para kazanabilir. Bazılarınız yayıncılık alanında şansını deneyebilir, yayınevi açabilir ya da kitap çıkarabilir. Merkür retrosu özel hayat, hobiler, yatırımlar ve çocukları ilgilendiren alanda etkili olacak.Kendinize yatırım yapınBalık (19 Şubat-20 Mart)Sizin için maddi konularda son 12 yılın en güzel, en bereketli, en şanslı dönemi başlıyor. Eğitim, yayıncılık, spor, ticaret, yabancılarla ilgili konulardan yana da para kazanabileceğiniz koşullar oluşabilir. Bu dönem kendinize yatırım yapıp kendi değerinizi arttırabileceksiniz. Elektronik aletlerde problemler oluşabilir. 
Yazı Tarihi: Mayıs 08, 2022 06:29
