Yazı Yazarı: Nuran Çakmakçı
Yazı Başlığı: Okul yöneticilerine liderlik ve bütçe eğitimi
Yazı Linki: https://www.hurriyet.com.tr/yazarlar/nuran-cakmakci/okul-yoneticilerine-liderlik-ve-butce-egitimi-41992678
Yazı İçeriği: Milli Eğitim Bakanı Mahmut Özer, her okulun artık kendi ihtiyaçlarının belirlenmesi konusunda inisiyatif alacağını, bakanlığın da gerekli bütçe desteğini sağlayacağını vurguladı. Bakan Özer’le Antalya’da TÖZOK’un yaptığı “Eğitimde Dönüşüm” toplantısında buluştuk:Okulların artık tek tek inisiyatif almasını istiyorsunuz. Nasıl olacak?Okullarımızı çok daha güçlü bir hale getirmeye çalışıyoruz, kendi ihtiyaçlarını belirleme noktasında inisiyatif almalarını istiyoruz. Örneğin, öğretmenlerimizin mesleki gelişim eğitimlerinde ilk kez okulları merkeze alan bir uygulama geliştirdik. Artık okullarımız kendi öğretmenlerinin mesleki gelişimlerine yönelik eğitim ihtiyaçlarını tespit edecekler. Bizler de okullarımıza gereken bütçeyi göndereceğiz. Böylece her okul kendi ortamını iyileştirmeye ve kalitesini sürekli arttırmaya odaklanmış olacak.Peki ne tür çalışmalar planlıyorsunuz? Yarıyıl tatilinden sonra tüm okul yöneticilerimize yönelik kapsamlı eğitimler başlatacağız. Liderlik eğitimlerinden iyi uygulamaların yaygınlaştırılmasına ve bütçenin verimli bir şekilde kullanımına kadar okul yöneticilerimizi sürekli destekleyeceğiz. Yöneticilerimize liderlik eğitiminin yanı sıra, okul kültürünü geliştirmeye yönelik psikososyal eğitimler, şiddeti engellemeye, bağımlılıkları önlemeye ve yabancı uyruklu öğrencilerin uyumuna yönelik eğitimler vereceğiz. Okul yöneticilerimiz kendilerini mesleki olarak geliştirdikçe bu durum okullarımıza da yansıyacak ve nihayetinde eğitimin kalitesi de sürekli olarak artacak.TEMEL EĞİTİMDE 10 BİN OKUL PROJESİ2022 bütçesinde yer alan 3 milyar TL’lik ‘Temel Eğitimde 10 bin okul’ projesi ile ilgili detay verir misiniz?Daha önce ‘Mesleki eğitimde bin okul’ projesi yapmış ve seçtiğimiz bu bin okulun eğitim ortamlarını zenginleştirmiştik. Benzer projeyi şimdi temel eğitimde ilkokul ve ortaokullarda görece altyapısı zayıf 10 bin okul için yapacağız. Şubat ayı içinde projeyi başlatacağız. Fiziki iyileştirmelerin ötesinde bu okullarda öğrencilere, öğretmenlere, yöneticilere ve öğrenci ailelerine yönelik kapsamlı destek programları uygulayacağız. Aslında tüm bu projelerin ortak hedefi okulların imkân farklılıklarını azaltmak, yani eğitimde fırsat eşitliğini arttırmaktır.İHTİYACI FAZLA OLANA FAZLA BÜTÇEOkullar arası imkân farklılıklarını azaltmaya çalışıyorsunuz. Bunu nasıl yapacaksınız?Farklılıkları mümkün olduğu kadar azaltmamız, tüm okullarda hemen hemen aynı imkânları sunmamız lazım. Bu, aynı zamanda okul iklimini de güçlendirecek. Akademik başarıya da olumlu katkısı olacak. Bu amaçla tüm okullarımızın kütüphane, laboratuvar, atölye, spor altyapılarını güçlendirmeye çalışıyoruz. Okullarımıza gönderdiğimiz bütçeleri de buna göre planlıyoruz. Bu kapsamda ihtiyacı fazla olan okula daha fazla bütçe göndermeye başladık. 2022 yılında da buna göre planlama yaptık. Ayrıca, gönderdiğimiz bütçelerin verimli bir şekilde kullanılmasına destek olacağız. Böylece, hızlı bir şekilde bu açığı kapatabileceğiz.KÜTÜPHANELERDE KÜLTÜR-SANAT‘Kütüphanesiz Okul Kalmayacak’ projesini iki ayda tamamladınız. Kaç kütüphane yapıldı?Projeye başladığımızda 16 bin 361 okulumuzda kütüphane yoktu. 2021 yılı sonu itibariyle kütüphanesiz okul kalmadı. İki ay boyunca günde ortalama 272 kütüphane yapmışız. Proje başladığında mevcut kütüphanelerde yaklaşık 28 milyon kitap vardı. Hem bu kütüphanelerdeki kitap sayısını arttırdık hem de yeni kütüphanelerdeki kitaplarla bu sayı 42 milyonu aştı. Hedefimiz 2022 yılı sonu itibariyle kütüphanelerdeki kitap sayımızı 100 milyona çıkarmak. Ayrıca, kütüphanelerdeki bilgisayar altyapısını da güçlendirmeye ve dijital kitap içeriklerini zenginleştirmeye çalışıyoruz.Kütüphaneler aktif kullanılabilecek mi?Amacımız kütüphanelerin erişebilirliğini arttırarak aktif şekilde kullanılmasını sağlamak. Yarı yıl tatilinde bu konuda öğretmenlerimize de eğitim imkânı sağladık. Kütüphanelerde 2. dönem kültür, sanat etkinliklerinin düzenlenmesine ağırlık vereceğiz. Buraların okullarımızın kalbi olmasını istiyoruz. Öğrencilerimizin yeni kitaplarla tanıştıkları, ders aralarında, okuldaki boş zamanlarında vakit geçirdikleri, kültür, sanat etkinliklerine katıldıkları aktif bir mekân olmasına çalışacağız. Elbette bu kültürün yaygınlaşması zaman alacak. Bu yatırımlar, uzun vadede okul iklimini olumlu etkileyecek. ÇEVRECİ 1000 OKULŞu anda geri dönüşüm ile yapılan kütüphanesi olmayan il kalmadı bildiğimiz kadarıyla. Böyle kaç kütüphane yapıldı?Sayın Emine Erdoğan Hanımefendi’nin himayelerinde okullarımızda sıfır atık projesi başarılı bir şekilde uygulanmaya devam ediyor. ‘Kütüphanesiz Okul Kalmayacak’ projesi kapsamında Ağrı’da yönetici, öğretmen, idari personel ve öğrencilerle kullanılmayan malzemeleri geri dönüştürerek çok güzel bir kütüphane yapıldı. Bu güzel örneğin tüm illerimizde yaygınlaşmasını istedik. 2022 yılı ocak ayında her ilde en az bir tane olmak üzere 81 ilde 250 geri dönüşüm kütüphanesi yapmayı hedefledik. 25 gün gibi kısa sürede bu hedefe de ulaştık. Böylece okullarımızda sıfır atık farkındalığını arttırmış olduk. Sıfır atık yaklaşımı ile nelerin üretilebileceğini ve tekrar kullanıma sokulabileceğini canlı bir örnek üzerinden göstermiş olduk.Sıfır atık ile ilgili okullara yönelik yeni projeler de var mı?Evet. İkinci dönemden itibaren 81 il merkezi ve tüm ilçelerde sıfır atık kültürünün çok boyutlu hayata geçirildiği örnek bin okul hazırlayacağız. Bu okullarda kütüphaneler geri dönüşümle zenginleştirileceği gibi ayrıca yağmur suyunun toplamasıyla su tasarrufunu destekleyen örnek uygulamalar da yaygınlaştırılacak. Diğer taraftan bu okullarda güneş panelleri kullanılacak ve elektrik üretimine katkı verilecek. Kısacası, sıfır atık uygulamalarının çok boyutlu hayat bulacağı, çok farklı uygulamaların uygulandığı okullar olacak.
Yazı Tarihi: Ocak 29, 2022 09:47
