Yazı Yazarı: Rauf Tamer
Yazı Başlığı: Sözün kısası
Yazı Linki: https://www.hurriyet.com.tr/yazarlar/rauf-tamer/sozun-kisasi-42060785
Yazı İçeriği:  Nesini yazayım?“Bizimkiler-Sizinkiler”den gayrı ne var ortada?***Bu olay, iktidara geldiklerinde “bizden olmayan” gazetecilerin nasıl aforoz edileceklerini anlatıyor.***Sadece gazeteciler mi?Hayır.İş adamları, sanatçılar, sporcular dahil, toplumun nasıl kategorize edileceğini o otobüse bakıp pekâlâ görebilirsiniz.***Anketçi arkadaşlar hâlâ hayret içerisindeler.- 20 yıllık iktidar oy kaybettiği halde, ana muhalefet neden bir gram bile ilerlemiyor” diye...E aşk olsun.Nedeni belli değil mi?Aşağılanmayan meslekerbabı mı kaldı?Öğretmene öğretmendemem ben / Hakime hakim demem ben / Çiftçiye çiftçi demem / Bizden olmayan sendikacıya sendikacı demem.Çok iyi edersin.Vatandaş da çıkıp der ki:- Bizden olmayan siyasetçiye siyasetçi demem ben.Buyurun bakalım.***Madem öyle, işte böyle...25 puana kilitlenir kalırsın...Geriye kalan yüzde 75,seni istemiyorsa, gökten zembille inecek yeni oyları bekler durursun... Temel Bey’in, yüzde 2’lik oy potansiyeline bile muhtaç olursun.***Temel Bey zannediyor ki iktidar olurlarsa, tabanındaki mütedeyyin kitle, ayrı bir saygı görecek.Ne münasebet.Dindarların istiskal edileceği muhakkaktır. Bütün iş köprüyü geçene kadar.***Yeni ümit, Z Kuşağı’nda öyle mi?Kolay.- “Bizden olmayan gençliğe, gençlik demem ben.”.............Not: İktidarın oy kaybettiği meselesine gelince.Unutmayın ki, 2002’de iktidara geldiklerinde, oyları sadece yüzde 34 idi... Şimdi (yani 20 yıl sonra) kaybettikleri oyu bana söyler misiniz?
Yazı Tarihi: Mayıs 12, 2022 06:29
