Yazı Yazarı: Ömür Kurt
Yazı Başlığı: Sorunlarını kendi başına çözebilmesi için biyografi okumak işe yarayabilir
Yazı Linki: https://www.hurriyet.com.tr/yazarlar/omur-kurt/sorunlarini-kendi-basina-cozebilmesi-icin-biyografi-okumak-ise-yarayabilir-42006889
Yazı İçeriği: Ergenlik döneminde çocukların kaygıları artıyor. Neden?Prof. Dr. Özgür Öner (Çocuk ve ergen psikiyatrı): Ergenlik döneminde arkadaşlık ve romantik ilişkilerin önemi artar. Bu dönemde aynı zamanda kimlik gelişimi de olgunlaşır. Bu yüzden ergenlik döneminde hem ilişkilerinde hem de mesleki alanda seçimler ve yatırımlar yapması gerekir. Gençler kendilerinin güzel olmadıklarından endişe edebilirler. Bu yüzden sosyal kaygılar, sınav kaygısı, vücut algısıyla ilgili sorunlarla karşı karşıya gelinir.Çocukları nasıl destekleriz?Prof. Dr. Özgür Öner: Özyeterlilik hissi için çocuk gerçekten bazı alanlarda başarılı olmayı deneyimlemeli, uygun örnekleri model  almalı.Klinik psikolog Ilgın Şirin: Tüm çocuklar kabul gördüklerini ve sevildiklerini görmeye ihtiyaç duyar. Yaşadığı zorlukları anladığımızı dile getirmek ve davranışlarımızla belli etmek, koşul koymadan kabul ve sevgi görebileceklerini göstermek çok önemlidir.Bu süreçte ne yapmak gerekir?Prof. Dr. Özgür Öner: Ergenlikte başarılı kişilerin biyografilerini okumaları yarar sağlar. İnsanların yaşadıkları sorunlarla başa çıkış yolları gençlere ilham verir. Özyeterlilik hislerini arttırır.Ilgın Şirin: Eğitim teorisyeni Anton Makarenko eğitimin en önemli parçasının davranışlarımız olduğunu söyler. Çocuklar gelişirken nasihat duymaktan çok, somutlaşmış davranış ve örnekler görmeye ihtiyaç duyar. Çocuklarınızı pek çok deneme ve yanılmaya rağmen inandığı için hayal ettiklerine ulaşan kişilerin biyografilerini okumaya teşvik edebilirsiniz. Bu hikâyelerden neler çıkardıkları konusunda onlarla tartışabilir, siz de çıkarımlarınızı paylaşabilirsiniz. Bu sayede hem ortak bir payda edinmiş hem de onun ilgisini desteklediğinizi belirtmiş olursunuz.HADİ GİDELİMOLIVER TWIST SAHNEDECharles Dickens’ın unutulmaz eseri ‘Oliver Twist’ pedagog onaylı uyarlamasıyla çocuklarla buluşuyor.Yer: İstanbul-Cevahir SahneTarih: YarınSaat: 13.00Yaş: 4+  İletişim: (0212) 380 12 38Fiyatı: 40 liraHAFTANIN KİTABI‘Küresel Isınma’ dünyamızda olup bitenleri çocuklara sade bir dille anlatıyor ve çözüm önerileri sunuyor.Yayınevi: Beta KidsYazan: Alper K. AteşTür: BilimYaş: 7+Sayfa: 48Fiyatı: 35 lira
Yazı Tarihi: Şubat 19, 2022 06:29
