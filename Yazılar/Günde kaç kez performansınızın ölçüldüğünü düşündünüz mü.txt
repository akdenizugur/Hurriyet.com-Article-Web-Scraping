Yazı Yazarı: Ertuğrul Özkök
Yazı Başlığı: Günde kaç kez performansınızın ölçüldüğünü düşündünüz mü
Yazı Linki: https://www.hurriyet.com.tr/yazarlar/ertugrul-ozkok/gunde-kac-kez-performansinizin-olculdugunu-dusundunuz-mu-41933209
Yazı İçeriği: Yani kilonuzu ölçersiniz...Osman Hoca’yı dinleyip kendinize günlük 10 bin adım hedefi koyduysanız, kolunuzdaki iWatch veya herhangi bir dijital ölçüm aletinden bakarak onu da ölçebilirsiniz...*Başka...Tansiyon sorununuz varsa sabah akşam bakıp kaydedebilirsiniz...Kaç saat uyuduğunuza bakabilirsiniz...Trafikte sıkışırsanız aklınıza eve kaç saatte gittiğinizi hesaplamak gelebilir...Profesyonel bir spor yapmıyorsanız bundan 4-5 yıl öncesine kadar kendinizle ilgili istatistikleriniz aşağı yukarı buydu.Oysa akıllı telefon ve ona bağlı dijital sistemler artık inanılmaz bir kişisel istatistik çağını açtı.Peki kolumuzdaki iWatch ve onunla senkronik iPhone’umuz her gün kaç farklı değerimizi ölçüyor?*Dün oturup kendimle ilgili rakamı çıkardım.Kendi arzumla ve kararımla yapılan değer ölçüm sayısı 40’a yakın...İstersem bunlara 30-40 ölçü daha ekleyebilirim.Bir de ölçülebileceğinden veya ölçüldüğünden haberim bile olmayan değerler var.Bunlar teknik olarak üzerimdeki aletlerde var ama ben bilmiyorum.ÖLÇÜM 1YÜRÜME ASİMETRİM, YÜRÜME DENGEM VE ADIM UZUNLUĞUMİŞTE her gün kendi hakkımda kaydedilen kişisel veriler şunlar:Günde kaç adım atıyorum.Yürüme ve koşma mesafesi (kilometre olarak).Yürüme hızı (saatte 6 kilometre).Adım uzunluğum (79 santimetre).*Çift destek süresi (Yüzde 26.9: Yürüme sırasında her iki ayağınızın da yerde olduğu süre. Bu yüzde düşük olduğunda ağırlığı bir ayağınızın üzerine verdiğiniz sonucu çıkıyor).Yürüme asimetrisi (Yüzde 22: Bir adımınızı attığınız zaman öteki ayağınızın ondan daha yavaş mı yoksa daha hızlı mı olduğunu gösteren bir rakam. Benimki günüme göre yüzde 66.5 ile yüzde 16.5 arasında değişiyor. Demek ki güne göre farklı olabiliyormuş).Yürüme dengesi (İyi - yürüme dengesi yüzdesi düştükçe düşme riskiniz de artıyormuş).ÖLÇÜM 2MERDİVENLERİ HANGİ HIZLA İNİP ÇIKIYORUM, KAÇ KALORİ YAKIYORUMYüzme mesafesi.Kaç kulaç atıyorum.Çıkılan kat.Merdiven inme hızı.Merdiven çıkma hızı.Dinlenme enerjisi (kalori cinsinden).Aktif enerji.ÖLÇÜM 3KALP ATIŞ HIZIM KAÇ SANİYEDE BİR DEĞİŞİYORKalp atış hızı değişkenliği.Aktivite: Hareket, egzersiz, duruş (dakika olarak).Dinlenirken kalp atış hızım.Yürürken kalp atış hızım.O anki kalp atış hızım.Kardiyo fitness düzeyi.ÖLÇÜM 4KULAKLIKLA MÜZİK DİNLEMEYE NE ZAMAN ARA VERMELİYİMDİNLEME-seyretme değerlerim:Kulaklıkla müzik dinleme süresi.Ortalama ses düzeyi.Günlük ekran izleme süresi.Günlük konuşma süresi.Spotify veya başka bir streaming müzik sisteminde günlük dinlediğim şarkı sayısı.O gün en çok dinlediğim şarkılar.Dinlediğim müziğin süresi.Eğer açmışlarsa, izlediğim bazı tanıdıklarımın o an Spotify üzerinden dinledikleri şarkılar.ÇEKTİĞİM HALAYI KAÇ KİŞİ SEYRETMİŞ, KAÇI BEĞENMİŞ, KAÇI KÜFÜR EDİYORÇektiğim günlük fotoğraf sayısı.Çektiğim günlük video sayısı.Günlük ekran görüntüleme sayısı.Yazdığım yazının satır, harf, paragraf, sayfa olarak miktarı.Instagram’da yaptığım paylaşım kaç like almış, kaç kişi görüntülemiş, kaç kişi yorum yapmış...Çektiğim halay videosunu kaç kişi seyretmiş, kaç yorum yapılmış, kaçı küfür ve hakaret etmiş, kaçı desteklemiş...BAĞIMLILIK ÖLÇÜMÜEKRANA BAKMADAN KAÇ DAKİKA DAYANABİLİRSİNİZÖLÇÜMLEME, yeni kavramlar yarattı.“Kendini Sayılarla Tanı” veya “Quantitative Self” (Sayısal Ben) gibi deyimler günlük hayatımıza girdi.Bazen düşünüyorum...Bu “Kantitatif Ben” girdabında “Qualitative Self” yani “Niteliksel Ben” kaybolup gidiyor mu...Bazen elimdeki telefona ve kolumdaki saate bakıp mırıldanıyorum.“Beni benimle bırak...”Ne yazık ki artık mümkün değil...Uyku dışında akıllı telefonun ekranına bakmadan durabildiğiniz zamanı ölçtünüz mü hiç... On dakika bir rekor sayılabilir...Yani suyun altında nefessiz kalabilme süresini aşarsanız bayağı iyisiniz demektir.BEBEK ANNESİNİN SAĞ MEMESİNDEN KAÇ DAKİKA VE KAÇ CC SÜT EMİYORBU yazıyı yazmama neden olan şey, dün Le Monde gazetesinde okuduğum bir yazı oldu. Benim ilgi alanım dışında olduğu için takip etmiyordum...Bütün dünyada anne ve babaların çocuklarının değerlerini ve performansını izlemeleri için yüzlerce app (uygulama) geliştirilmiş.“Baby Plus”, “Baby Tracker”, “Baby Manager” bunlardan üçüymüş...Bu uygulamalar aracılığıyla bebeğin annesinin sol ve sağ memesinden hangi aralıklarla, kaç dakika süt emdiği, emdiği sütün kaç CC olduğu takip edilip kaydediliyormuş.Ayrıca bebeklerin altına konan bezlerin ıslanma dereceleri takip ediliyormuş.Kaç dakika uyudukları, hangi aralıklarla uyandıkları, ağladıkları daha hayatlarının ilk gününden itibaren ölçülüp kayda geçiriliyor.Çocuk anne karnındayken yani doğmadan önce “Kantitatif Ben” doğuyor...DÜN ÇIKANLARKLASİK ROD STEWART, BİR ‘U2’ ROCK BALLAD’IRod Stewart: “I Can’t Imagine”. Benim gibi Rod Stewart hastasıysanız, bunu da seversiniz. Değilseniz, dinlemenize gerek yok.U2: “Your Song Saved My Life - From Sing 2”. Çok alıştığımız bir U2 şarkısı değil. Bono’nun sesi bile farklı bir sound’a girmiş sanki... Ben şarkıyı çok sevdim. Hatta çok çok sevdim. Çabuk sevilen bir şarkı... Sadece rock müzik sevenlere değil, herkese iyi gelir. Barcelona’daki “Joshua Tree 30’uncu yıl konserinden sonra artık bir daha U2 konserine gitmem” diyordum. Bu şarkı fikrimi değiştirebilir.GÜNÜN FOTOĞRAFIYANLIŞ MI ANLADIM, PİNTEREST BENİM HALAYIMI Tİ’YE Mİ ALIYOR YOKSAPINTEREST benim en ilgiyle izlediğim fotoğraf sitesi...En güzel tarafı, algoritması sayesinde herkesin ilgi alanlarını buluyor ve ona uygun resimleri sunuyor. Bunu e-mail yoluyla da size bildiriyor.*Dün benim için hazırladıkları paket çok ilginçti.En güzel zeybek fotoğraflarını bulup bir paket yapmışlar.Bunu “Günün Fotoğrafı” olarak sunuyorlar.Halit Dokuzoğuz çekmiş ve tasarlamış.Çok beğendim gerçekten.*Yalnız pirelendim...Zeybek fotoğrafı severim ama ilgi alanımda ne ilk ne sonuncu sırada...  Durup dururken ne bu diye düşündüm...Acaba algoritma da halay çektikten sonra başıma gelenleri görüp beni hafiften ti’ye mi alıyor... Bana “Sen Egelisin zeybeğine dön” mü diyorlar...Yoksa ben mi çok alıngan oldum.REESE WİTHERSPOON’DAN ELİF ŞAFAK’IN KİTABINA SÜRPRİZ DESTEKOSCAR ödüllü aktrist Reese Witherspoon, Instagram’daki hesabında Elif Şafak’ın ABD’de yayınlanan kitabını haftanın kitabı seçti ve güzel bir yazı ile tanıttı. Ayrıca kendi adına açtığı Kitap Kulübü sayfasından da tanıttı. Witherspoon’un Instagram hesabının 2.2 milyon takipçisi var. Bu paylaşım 112 bin beğeni aldı. Ünlü aktrist romanı ağlayarak okuduğunu yazdı. Elif Şafak’ın “Kayıp Ağaçlar Adası” adlı yeni kitabı Türkçede yılbaşından sonra yayınlanacak.BİR AY MÜSAADEBu sayfada 1988 yılından beri neredeyse hiç tatil yapmadan farklı konularda yazıyorum. Geçirdiğim COVID sırasında farkına vardım ki biraz yorulmuşum. Kafamda İzmir’in 60’lı yıllarından başlayan bir kitap senaryo projesi var. Kitaba bir türlü başlayamıyordum. Yine biliyorum ki başlarsam bitireceğim. O nedenle bir ay izin istiyorum. Bir ay sonra kitabıma başlamanın moraliyle, yepyeni magazin konularıyla dönmek üzere izin istiyorum.
Yazı Tarihi: Kasım 06, 2021 06:29
