Yazı Yazarı: Aygül Aydın
Yazı Başlığı: Güneş ve Ay tutulmaları benim hayatımı nasıl etkileyebilir ki
Yazı Linki: https://www.hurriyet.com.tr/yazarlar/aygul-aydin/gunes-ve-ay-tutulmalari-benim-hayatimi-nasil-etkileyebilir-ki-42050011
Yazı İçeriği: Maalesef insanoğlunun en büyük ruhsal sorunu bağ kurmaktır. Yaşlı bir teyzeye durup yardım etmenizle acele çözülmesi gereken bir işinizde sıranın hemen size gelmesi arasında mesela bir bağ vardır. Ya da iş arkadaşınızın dedikodusunu yapmanızla akşam dayanılmaz yaşadığınız mide ya da baş ağrısının arasında bir bağ vardır. İşte bu bağları kurmak üstün bir zekâ, iç görü ve akıl işidir. Aklımızın ermediği şeylere yalan deyip geçmek ise en kolayıdır. 4000 yıllık kadim bilgileri günümüze taşıyarak ve kendi şahsi gözlemlerimle olası ihtimalleri sizlere sunmaktan büyük mutluluk duyuyorum. Peki nedir bu tutulmalar? Astroloji de Ay, duygularımızı ve güvenlik ihtiyacımızı anlatırken Güneş, irademizi ve kendi arzularımızı nasıl ortaya koyduğumuzu gösteriyor. Ay'ın geçmişle ve güvenlik duygusuyla ilgisi varken Güneş’in gelecek ve seçmek ile alakası olduğunu söyleyebiliriz. Bu aşamada daha da istikrarsızlaşan şey genelde ay tutulmaları olur. Güneş tutulmaları hayatımızda daha fazla gerçek seçimler yapma zamanıdır. Ay tutulmalarında insanlar daha korkak ve daha tepkisel hale geliyor. Bu daha büyük güvensizliğin ortaya çıkması ya da insanlarla duygusal yüzleşmelerin yaşanması anlamı taşıyabilir. Ay tutulması, insanları güvenli bölgelerinden uzaklaştırabilir. Ay tutulmalarında güvendikleri bir şey kalıcı olarak başkalaşım geçirebilir. Bu sadece duygusal olarak fark etmediği bir şeyi daha görünür hale getirir. Güneş tutulmasında, güneş gizlenir. Güneş, Astrolojide geleceği ve seçim gücünü yönetir. İradenizi ortaya koyduğunuz şeydir. Ay, Güneş ile kavuşur. Bu nedenle güneş tutulmaları geçmişi yeni bir olay ile dönüştürür. Duygusal olarak artık hissettiklerinizi iradeye dökme zamanıdır. Tutulmanın meydana geldiği tarih zamanları özellikle güçlü bir etki hissettirse de aslında yaklaşık 6 ay sonrasına kadar ki süreçte etkisini göstermeyi başlar. Tutulmaların gerçekleştiği derecelere sırasıyla gelen diğer gezegenler ise olayları sürekli tetikler. Tutulmalar, perspektifte bir değişikliğin habercisidir. Yeni başlangıçlar açar ve eski döngüleri sona erdirir. Tutulmanın yarattığı Güneş ile Ay'ın parlaklığının geçici olarak gizlenmesi, odak anlarını temsil eder. Aynı zamanda bir belirsizlik ve şüphe zamanıdır, aynı zamanda büyük bir öğrenme zamanıdır. Odaktaki kayma ile kendimiz ve dünya hakkındaki şeyleri algılarız. Karanlık bir yolda araba sürerken arabanın içinde açık olan ışık sürücüyü etkiler. Sürücü arabanın içindeki ışığın kapanmasını ister ve yola odaklanır. Bunun gibi düşünebilirsiniz. Bazı şeyler öne çıkarken bazıları arka planda kalıyor. Dolayısıyla bu, yalnızca tutulma gününde değil, uzun vadede ortaya çıkan yoğun bir değişim zamanıdır. Bu bırakma, dönüşüm ve kabul ile ilgili olacaktır. Ancak tüm haritalar bu yoğunlukla bağlantılı değildir. Doğum haritalarınıza göre hangi alanda bu değişim başlayacak bulabilirsiniz. Tutulmalar, bakış açılarındaki değişiklikleri haber verir. Bazı şeyler büyütülürken, diğerleri gölgeye dönüşür. Böylece kendimizin ve dünyanın diğer yönlerini keşfedebiliriz. Tutulmalar her zaman bir grup insanı içeren döngüsel olaylarla ilgilidir. Topluluklar, halklar, ülkeler, kurumlar vs… Ay düğümlerinin hareket ettiği eksen, değişim ve dönüşüm geçirecek sektörler ve dünyasal konulardan bahseder. Dünya astrolojisinde bunun anlamı çok daha farklıdır. "2022 yılında toplam dört tutulma olacak: ikisi parçalı güneş ve iki tam ay tutulması olacak. Tümü Boğa ve Akrep burçları ekseninde gerçekleşecek. Bunun nedeni, tutulmaların her zaman çiftler halinde gerçekleşmesi ve antik çağlardan beri bilinen ve Saros döngüsü adı verilen iyi tanımlanmış bir döngüyü takip etmesidir. "Tutulan burcun temaları tarafından yönetilen konular bu dönemde belirgindir. Boğa ve Akrep tam olarak elde tutma ve dönüştürme hakkında bize fikir verir. Bu nedenle tutulmalar dünya ekonomisine güçlü bir şekilde yansıyacaktır. Ekonomik bir toparlanma arayışı kesinlikle geniş bir revizyonu ve gerekli olmayan şeyleri bırakmayı gerektirecektir. Özellikle ABD bölgesinde iç savaş ve ekonomik zorluk eylemleri şaşırtıcı olabilir. Toplumlar isyanlara yönelebilir. 2022 tutulmalarının en zorlayıcı yönü Satürn ve Uranüs gezegenleri arasındaki kare açının devam ediyor olmasıdır. İstikrarsızlıkları vurguluyor. Maddi konuların yanı sıra sahip olma, zengin olma ya da güçlü olma enerjisini tetikliyor. Güneş tutulması Boğa burcunda 10 derecede gerçekleşecek ve Uranüs gezegeni ile kavuşacak. Tutulmanın gerçekleştiği boylamda, Cassiopeia takım yıldızında olacak. (Kraliçe takımyıldızı).  Mitolojik öyküsünü araştırabilirsiniz. Bu astronomik ve astrolojik fenomenin sembolizmi, bu nedenle, yeninin inşası için gereksiz olandan ayrılmayı işaret eder ve gereksiz saçma gururdan uzak durmaya işaret eder. Aynı zamanda yüce gönüllü insanların özgür kalacağını söyler…   Çünkü kraliçe kibirli ve egosu yüksek biridir. Mitolojide rehin alınır ve yüce gönüllüğü öğrenene kadar tutsaktır. Sorsak hepimiz yüce gönüllüyüzdür :) Peki kim bu kibirli, kavgacı ya da kendini beğenenler….İşte güneş tutulması ya da ay tutulmaları bu yüzden var…Allah bazılarımızı eleyecek. Çünkü Allah bilir kimin ne kadar yüce gönüllü olduğunu.Kimin kalp kırdığını, kimin canını yaktığını, kime kötülük beslediğini….Allah muhteşem bir planla her şeyi bize hazırlamış ve sunmuş. Tek yapmamızı istediği her şeye rağmen iyi bir insan olarak kalmayı başarmaktır… Demiştim size iyiler bir gün muhakkak kazanır diye…O zaman yarışmacı arkadaşlara başarılar dileyelim :)Sıradaki yazımız tutulma etkileri olacak. Takipte kalın… https://www.instagram.com/astromatik/?hl=tr
Yazı Tarihi: Nisan 24, 2022 11:03
