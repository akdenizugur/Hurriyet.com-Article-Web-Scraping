Yazı Yazarı: Bayram Aydın
Yazı Başlığı: Büyük eziyet
Yazı Linki: https://www.hurriyet.com.tr/sporarena/yazarlar/bayram-aydin/buyuk-eziyet-40307236
Yazı İçeriği: Dün akşam Konyaspor karşısında Trabzonspor’un hiç de seri falan yakalamadığı açıkça belli oldu. Hadi Konyaspor’u anlayabilirim. Ya Trabzonspor? Kupaya daha çok önem vermeli ve işini daha ciddi yapmalı. Çünkü, Avrupa’ya Trabzonspor’un tek açık kanalı kupa. Şampiyonluk falan zaten hikaye. Avrupa’da olmak için ilk beş ise, peri masalı. Avrupa için tek tutunacağı dal Ziraat Türkiye Kupası.  EKİCİ DE YETMEDİ Konyaspor’un oyun yapısı belli. Bana dokunmayan yılan bin yıl yaşasın misali. Trabzonspor’da ona ayak uydurunca ilk yarıda sanki kör döğüşü seyrettik. İkinci yarıda Mehmet Ekici’nin oyuna girmesiyle Trabzonspor biraz daha takım görüntüsü verdi, ama galibiyet için yetmedi. Konyaspor cephesinde ise Aykut Hoca’nın zaten galibiyet için planı yoktu. Yani sonuç olarak iki hedefsiz, iki ne yaptığını bilmeyen ve iki zevksiz takımı izlemek zorunda kaldık. Bu eziyeti artık bize çektirmeyin ve aldığınız paraların hakkını verin.
Yazı Tarihi: Aralık 15, 2016 00:25
