Yazı Yazarı: Serhat Demirel
Yazı Başlığı: Köpeklerde zaman kavramı var mı
Yazı Linki: https://www.hurriyet.com.tr/yazarlar/serhat-demirel/kopeklerde-zaman-kavrami-var-mi-41968189
Yazı İçeriği: The Guardian’da köpeklerin dünyasını anlayabilmek için yöneltilen onlarca soru arasında köpeklerin zaman mevhumuna ilişkin olanı dikkatimi çekti. Aslında bu soruyu iki katmanlı şekilde sormuşlar. Ele aldıkları ilk soru “Köpekler neden ayrılık kaygısı yaşar?” şeklinde. Cevabı irdelerken esasında pek de dertlerinin insandan ayrı kalma olmadığının altını çiziyor uzmanlar. The Pet Coach şirketinin yöneticisi ve konunun uzmanı Petrina Firth, insanların bu soruyla genellikle kastettikleri şeyin, bir kişiye aşırı bağlanma olduğunu ama esasında köpeğin sadece yalnız başınayken güvende hissetmemesi ve bu durumdan kaçınmak istemesi olduğunu belirtiyor. Yani diyor ki, “Bir yere gittiğimizde bir saat sonra döneceğimizi bilmiyorlar.” Bu da belirsizlikle beraber endişeli hallerini tetikliyor.ZAMAN ALGISI BURUNLARINDAAsıl soru şimdi geliyor: “Ne kadar süredir olmadığımızı nereden biliyorlar? Köpeklerde zaman mevhumu var mı?” Bizdeki 24 saatlik döngü yok ama onların da vücutlarını uyarladıkları bir sistem var. Mesela: Her gün aynı saatte beslerseniz köpeğinizi, sindirim sistemi o sırada yiyecek bekleyecek şekilde hazır olur ve şaşırtıcı şekilde bu her gün aynı dakikaya denk gelebilir. Bu arada bu durum kediler için de geçerliymiş.Ama diyelim 40 dakika sizsiz durduğunda sesini çıkarmayan bir köpek, yokluğunuz 45 dakikaya uzayınca ortalığı ayağa kaldırıyorsa iş değişir. Bu konudaki en iyi teori köpeklerin koku alma duyusu ve havadaki kokunuzun zamanla küçük bir oranda azalmasıymış. Bu değişim onları huzursuz edebiliyormuş. Aradaki farkı şöyle açıklıyorlar: İnsanlar bir fincan çaydaki bir kaşık tatlandırıcının kokusunu alırken bir köpek aynı şeker miktarının kokusunu bir yüzme havuzunda yakalayabilir. Aramızda böyle büyük bir fark var.BEYAZ SARAY’IN KOMUTANIABD Başkanı Joe Biden, 20 Kasım’da 79 yaşına bastığında kardeşi James ve onun eşi Sara’dan iç ısıtan bir hediye aldı: Bir Alman çoban köpeği. Henüz 4 aylık köpeğin adı Commander. Yani Komutan. Beyaz Saray tarihindeki ilk barınak köpeği Champ, haziran ayında 13 yaşındayken maalesef hayatını kaybetmişti. Champ’in suç ortağı Major da birkaç ısırık vakasından sonra eve gönderilmişti ve tekrar Beyaz Saray’a adapte olsun diye eğitime tabi tutuluyor. Şimdi Beyaz Saray’da Commander dönemi başlıyor. 4 aylık Alman çoban köpeği, dev cüssesiyle bakalım ne gibi vukuatlar yaşatacak.TAKİP ÖNERİSİTAM BİR ‘BABA SELFIE’SİSosyal medyayı kasıp kavuran “Dog Rates” hesabı, köpek fotoğraflarını 10 üzerinden puanlayarak ve hep 10’dan fazla puan vererek, mizansen içeren resimaltlarıyla bu fotoğrafları paylaşıyor. 14 Aralık’ta muhteşem bir fotoğraf yayınladılar. Altına da, “Fotoğraftakiler Barron ve oğlu Carlos. Carlos, sınavlarını bitirip okuldan anca gelebildi. Baron oğlunu çok özledi ve yanından ayrılmıyor. İkisine de 10 üzerinden 13 puan.” Twitter’da 9 milyondan fazla kişinin takip ettiği hesabın yöneticisi Matt, “O kadar güzel bir fotoğraf ki altına ne yazacağımızı bulmak 8 ayımızı aldı. Şaka yapmıyorum” yazdı. Ve gerçekten de fotoğraf “baba selfie’si” olarak değerlendirilerek üzerine en fazla yorum yapılan paylaşımlardan biri oldu. Bu vesileyle www.twitter.com/dog_rates adresindeki hesabı tekrar önereyim ve sorayım: Siz ne düşündünüz bu fotoğrafı görünce?OKUMA ÖNERİSİNE DÜŞÜNÜYORLARAnlama yolculuğumuzda hayvanların yer almaya başlaması beni sevindiriyor açıkçası. Literatürün bu konuda sürekli zenginleşmesinden çok memnunum. Biyolog ve davranış bilimci Karsten Brensing imzalı “Hayvanların Gizemi: Ne Düşünüyorlar, Nasıl Hissediyorlar” kitabı da bu konuya hizmet ediyor. Mesela köpekler hainliği cezalandırabilir ama özür dilenince de affedebilirmiş. Bu kitap hayvanların zihninde neler döndüğüne bakmak için güzel bir yol.Hayvanların Gizemi: Ne Düşünüyorlar, Nasıl Hissediyorlar Yazar: Karsten BrensingÇeviren: Esra Even352 SayfaFiyatı: 110 TLOKUR FOTOSUEYÜP SABRİ’YLE TANIŞINOkurumuz Elif Ekinci, köpeği Eyüp Sabri’nin fotoğrafını paylaşmış bizimle. Diyor ki, “Bu, Eyüp Sabri Bey. Evimizin huysuz ihtiyarı. Genel olarak hayvanlardan ve insanlardan pek hoşlanmıyor. Bitkilerle de arası pek iyi sayılmaz. Sadece yiyebileceği şeyleri ve oyuncaklarını seviyor.” Favori oyuncağıyla gördüğümüz Eyüp Sabri’ye sevgilerimi yolluyorum, sizden de fotoğraflarınızı bekliyorum. NOT: Kediniz ya da köpeğinizin fotoğrafını #dunyagüzeli etiketiyle ve Hürriyet’i mention’layarak sosyal medyada paylaşın ya da sdemirel@hurriyet.com.tr adresine mail atın, seçip paylaşalım...
Yazı Tarihi: Aralık 25, 2021 06:29
