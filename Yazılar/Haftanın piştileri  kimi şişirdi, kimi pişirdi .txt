Yazı Yazarı: Sibel Arna
Yazı Başlığı: Haftanın piştileri  kimi şişirdi, kimi pişirdi 
Yazı Linki: https://www.hurriyet.com.tr/yazarlar/sibel-arna/haftanin-pistileri-kimi-sisirdi-kimi-pisirdi-40348323
Yazı İçeriği: Meryem’in finalde giydiği gelinliğini tekrar kullanmak ne kadar doğru?      Gecenin Kraliçesi’nin final bölümünü hatırlarsınız. Murat Yıldırım ile Meryem Uzerli’nin evliliği ile bitiyordu. Uzerli’nin gelinliğini uzun uzun yazmış, değerlendirmiştik. Bohem ve nostaljik bir gelinlikti. Duygu Alptekin ve Ahsen Uğurlu’nun birlikte tasarladığı Ju İstanbul markasına aitti. “Kumaşı özel dokunmuş ve işlenmiş. Püskül, file ve hafif payet detaylarını çok sevdim. Belden altının oturması iyi olurdu. Fazla bol hatta salaş duruyor” diye yazmıştım. Aynı gelinlik bu hafta Aşk Laftan Anlamaz adlı dizide Hande Erçel’in üzerinde karşımıza çıktı. Eleştirim yine aynı noktaya. Gelinliğin belden yukarısı nefis, belden aşağısı fazla bol ve uzun. Bir de Hande Erçel’in duvağı çok yetersiz kalmıştı. Arkadaki topuza minnacık bir tül eğreti bir şekilde yerleştirilmişti. Keşke hiç olmasaydı. Bir de piyasada gelinlik mi bitti arkadaşlar? Herkesin hafızasına bu denli kazınmış bir gelinliği tekrar kullanmak ne kadar doğru? Gelinlik: Ju İstanbul, 4500 TLSarı yaka, uzun palto piştisi Siz söylemeden ben söyleyeyim, Sühan ve Hülya’nın paltoları birebir aynı değil. Ama ne kadar benzediği ortada. İkisi de uzun, biri büyük gri kırçıllı, diğeri küçük gri kırçıllı. İkisinin de sarı büyük yakaları var. Zaten markaları da aynı. Elvan Tığlıoğlu’nun tasarladığı Jaquette’ye ait. Kime daha çok yakışmış derseniz, ortada Hülya’nın hamile sevimliliği olduğu için değerlendirme dışı olduğunu söyleyeyim. En iyisi ben meraklıları için fiyat yazayım. “Cesur ve Güzel”de Tuba Büyüküstün’ün çok karlı kaza sahnesinde giydiği palto 2350 TL’den, 1800’e inmiş. “Hayat Şarkısı”nda Burcu Biricik’in giydiği ise 2050 TL’den 1400’e düşmüş.Gömleğin pencereli değilse, eksiksin Son bir yıldır kadın gömlekleri çığır atladı. Tasarımcılar erkek gömlekleri ile aradaki farkı açmak için detaylarda fark yaratıyor. Kollarına, omuzlarına ya da “No: 309” dizisinin yıldızı Demet Özdemir’in üzerinde gördüğünüz gibi göğüs kısımlarına pencereler açıyor. Özdemir’in gömleğinin mavisini de çok sevdim. Markası Rikkat Official. Fiyatı 289 TL.Kafama sıkar giderim şahmeranıİçerde dizisinin avukatı Melek, zor günler yaşıyor. Kebapçı Celal’in öz babası olduğunu ve annesi onun öldürdüğünü öğrendi. Son bölümde Bensu Soral’ın gözü sürekli yaşlıydı. Nitekim en sonunda aldı tabancayı, dayadı başına. Sıkmaz diye düşünüyor, konumuza dönüyoruz. Bensu Soral’ın son elindeki şahmeran bu haftanın en çok dikkat çeken aksesuvarı oldu. Son derece zarif, sade ve güzeldi. Markası Bendis. Fiyatı da her zaman olduğu gibi hesaplı, 140 TL.Tam bir beraberlik Malum, Özge Ulusoy profesyonel bir model. Vücudu kusursuz, bir elbisenin nasıl taşınacağı konusunda ders verebilir. Onun giydiği bir elbiseyi tekrar giymek her babayiğidin harcı değildir ve risklidir. “Bu Şehir Arkandan Gelecek” adlı dizide Leyla Lydia Tuğutlu’nun stil danışmanları bu riski aldılar. Ve sonuç pozitif. Tuvana Büyükçınar imzalı, yakma metalik dokulu ipek elbise Tuğutlu’ya da çok yakıştı. Kendisi sülün gibi olduğu için ne boyunda ne de eninde bir potluk vardı. Tebrikler. Elbise: Tuvanam, 6500 TL  
Yazı Tarihi: Ocak 28, 2017 08:42
