Yazı Yazarı: Aygül Aydın
Yazı Başlığı: Jüpiter Koç burcunda! Zafer inananlarındır! 
Yazı Linki: https://www.hurriyet.com.tr/yazarlar/aygul-aydin/jupiter-koc-burcunda-zafer-inananlarindir-42058319
Yazı İçeriği: 11 Mayıs-28 Temmuz tarihleri ​​arasında tüm projelerinizi harekete geçirin. Jüpiter KOÇ yeni başlangıçları sever. Bu nedenle dünyanızı açabilecek geziler, eğitimler için plan yapın. Jüpiter 28 Temmuz'dan itibaren Koç'ta geri hareket edecek ve 28 Ekim'de Balık burcuna geri dönecek ve daha sonra 28 Kasım'da doğrudan rotasına devam edecek. Bu gerileme başladığında, muhtemelen mayıs, haziran temmuz aylarında yaptıklarınız önemli olacak. Jüpiter, 21 Aralık'ta Koç'a geri dönecek ve burada 16 Mayıs 2023'e kadar kalacak. Şimdi bu süreci doğru planlama zamanındasınız. Jüpiter Koç yeni liderler ortaya çıkartacak. Kimi işe alacağınızı veya kimi işten çıkaracağınıza dikkat etmeniz gereken bir süreç olduğunu söyleyebiliriz. Rekabet artacak. Her şey zafer ilan etmek, büyük cüretkâr riskler almak adına ilerleyecek. Doğum haritanızda Jüpiter önemlidir. Bulunduğu burç sizlerin hayat üzerindeki amaçlarınızı ve inançlarınızı açıklar. Koç burcu Mars doğasındadır. “Hadi ne duruyorsun? Bu senin hakkın ve seni kimse durduramaz dürtüsü içinde hep saklıdır” Hedefler koyun ve yapabileceğiniz şekilde olsun. Koç burcu için hedef çok önemlidir. Eğer bir hedefiniz yoksa bu süreç sizin için çok zorlayıcı olabilir. Çünkü insan hedeflerinin gerisinde kaldığını hissettiğinde kendini çok çaresiz ve savunmasız hisseder. Gezegenlerin prensipleri vardır. Sizler ister kabul edin ister etmeyin.Allah muhteşem bir sistem kurmuştur.Bu prensiplere göre yaşamak içgüdülerinize göre yaşamaktan daha iyi sonuç verir. Çünkü doğanın her seviyesinde mevcut olan evrensel düzen prensiplerini oluşturan burçlar vardır. Bunlar arketiplerdir. Şayet bu arketiplerin ortaya koyduğu derin meseleleri anlamaya yeterli zamanı harcarsanız kendinizi anlar ve özgürleşirsiniz. Astrolojide olayın anlamı olayı öngörmeden daha önemlidir. Çünkü bu olayı nasıl ve neden yaşadığını anlamak seni güçlü tutar. Mesela sizin doğum haritanızda Jüpiter burcunuz nedir? Neye inanıyorsunuz? Örneğin; benim Jüpiter burcum oğlak. Ben herkesten çok çalışmanın başarı getireceğini ve liyakatin olmadığı bir yerde çöküşün olabileceğine inanıyorum. Jüpiter Terazi burcundaki arkadaşım; insanlara adaletli davranırsanız karşılığında ellerinden gelenin en iyisini vereceklerine inanıyor. Jüpiter Koç'ta ve ben özgürlükle ilgili ifadenize çok uyuyoruz. Ayrıca devrimin bozuk sistemleri yıkmak için olduğuna ve trendleri takip etmeye ya da sadece her zaman böyle olduğu ya da popüler/rahat olduğu için tarihsel olarak yapılmış olanı takip etmeye inanıyorum. 11 Mayıs sürecinde projelere başlayın diyorsunuz ama Merkür gerilemesi var. Eeee nasıl başlayacağız? Tabii ki, Merkür 10 Mayıs – 3 Haziran arasında gerileme yapacak. Bu yine sizler için kafa karıştırıcı gibi görünse de başlangıçlar ve bitişler, yanlış başlangıçlar ve kesintiye uğramış işleri yeniden gözden geçirebileceğiniz doğru zamanlar olduğuna da işaret eder. Ancak Jüpiter, her türlü deneyim yoluyla ustalık kazanır ve Jüpiter geçişlerinde öğrendikleriniz yeni rotanızı daha da güçlendirecektir. Her kendinizi besleyin hem ders alın hem de sessizliğin tadını çıkarın ancak evrenle hesaplaşmayın, en önemlisi attan inmeyin.  Yeni 13 yıllık bir dönem başlıyor. Neden şimdi kendini durduruyorsun? Sürekli her yerde okuyorsunuzdur. Biz astrologlar 2010-2011 yıllarında yaşadıklarınıza çok dikkat çekiyoruz. Astrolojide bir olayın önemini anlamaya çalışırken bu olayın gelecekte sebep olabileceklerinde göz önünde bulundurmaya çalışıyoruz. Yaşadığınız birçok olay birbirinden farklıymış gibi görünse de aslında her yaşanan şeyin çocukluktan kaynaklanan bir kalıbı veya bir örüntüsü vardır. Erken yaşlarda yaşadığınız tecrübeler üzerimizde güçlü etkiler barındırır ve bunlar hep bir sonraki adımı şekillendiren deneyimler olarak kalır. Bu örüntüler doğru okunduğunda kendi kendini doğrulayan kehanetler ortaya çıkarır. Her insanın kehaneti aslında kendinde gizlidir. Gaybı Allah bilir ama insan kendini aslında öngörebilir. Bu matematik dersinde olan “olasılık” konusu gibidir. Yazı mı? Tura mı? Hepimiz çevremizin bize dikte ettikleri kadar bir hayat görüşü içindeyizdir. Boşanmak ayıp olarak algılanmış ve korkutulmuşsak ya da böyle büyümüşsek maalesef hak etmediğiniz ilişki içinde sessizce yaşarsınız. Bu en basit örnektir. Dayatılan şeyler sadece kaderiniz olur. Kişinin gelişim yıllarında benimsediği kişisel kalıplar yetişkinlik dönemindeki kararlarını ve davranışlarını etkilemeye başlar. Kendi varlığımızın dokusunu meydana getirerek mesleğimizde, ilişkilerimizde ve maddi durumumuzda yansımasını görürüz. Yani velhasıl ne siz eski sizsiniz ne de artık eskiye dönebilirsiniz. Hücreleriniz yeni bilgilerle ve yeni güçlerle doludur. Bu deneyimeler daha heyecan verici ve güzel olacaktır. Mars gezegeni artık çok aktif bir hal alacak. Bunu iyi kullanmalısınız? Savaşçı ruhumuz ortaya çıkıyor. Çünkü Mars’ın rolü bellidir. Birisi ile rekabet içinde olan, onu kavgaya iten, kendini göstermeye cesaretlendiren, haklarını görmezden gelen ya da bir şekilde yaşamında bir tehdit unsuru oluşturan olaylar Mars’ın görevleridir. Gezegenlerin sembolize ettiği burçlar bu gezegenlerin içinde yer aldıkları ev konuları ile alakalıdır. Doğum haritanızda hem Jüpiter’in transit yapacağı ev önemliyken ayrıca natal haritanızda Mars’ınızın hangi evde olduğu ve aldığı açılarda çok önemli olacaktır. Mars gezegeni doğum haritanızda hangi evde yer alıyorsa genelde sizi hep harekete geçiren konuların ve sizi öfkelendiren konuların bu noktadan geldiğini tespit edebilirsiniz. Mars 10.evinizdeyse kariyer eviniz ya da mesleğiniz sizin sert çıkışlar yapacağınız yer olarak ifade edilebilir. İnsan savaşçı ruhunu keşfedebilmesi için bazı düşmanlıklarla karşılaşmak zorundadır. Ya da daha iyi kazanabildiğini görebilmesi için başkasına bağlı bütçesinde bazı krizler yaşamalıdır. (8.ev) Koç burcu, savunmayı, cephanelik yapmayı, yarışmayı, hayatta kalmayı anlatacak olursa elbet ki Jüpiter koç sürecinde bizlere bunu nasıl yansıtacağını az çok tahmin edebiliyorsunuz. Jüpiter gezegeni; hakikat, genişleme, inanç ve güvenle alakalı olarak tanımlanır. Ahlaki yargılarımızı koruma içgüdümüzü bize gösterir. Abartmak ya da bazen büyütmekte bu duruma örnek olabilir. Aslında Jüpiter gezegeni umut etmeyi hedefler ve içinde heves vardır. Jüpiter’in koç burcunda olma sürecinde bugüne kadar inanç kaybı yaşadığımız her şeyde yeniden tazelenme fırsatı bulacağımıza işaret ediyor. Jüpiter, Yay ve Balık Burcuna aittir. Yengeç burcunda yücelir. Jüpiter geçmiş yaşamdaki iyi eylemlerin önümüze gelmesinden tutun bu hayatta ne kadar başarı, onur, servet elde edilebileceğimizi gösterir. Jüpiter'in tüm gezegenler arasında bilge olduğuna inanılıyor. Yani güçlü bir Jüpiter sizi her türlü aksilik ve sıkıntıdan kurtarabilir. İç görünüzü ifade eder. İyimserlik ve büyüme hem zihinsel hem de ruhsal, Jüpiter tarafından yönetilir. Ama elbette Jüpiter, diğer gezegenlerle kavuşum kurduktan sonra hem iyi hem de kötü sonuçlar verebileceğinden, doğum haritanızda yerinde olup olmadığını kontrol etmek gerekir. Dolayısıyla Jüpiter güçlü ve iyi bir yerleşim içindeyse kişiyi doğru ve dürüst yapacak onu bilgeleştirecektir. Biliyorum ne meydan okuyacak haliniz ne de kimseyle yarışacak hevesiniz kaldı. Ama bunun doğamızda olan bir durum olduğunu ve bizi geliştirdiğini asla unutmayın. Zamanında savaş veremediğiniz şeyler için şu an savaş verebilme gücünüz ve bilginiz olabilir. Zafer inananlarındır kelimesi sanki bugün için söylenmiş gibi duruyor. Ne dersiniz?Bence yeniden sevebilir,Yeniden başlayabilir ve yeniden inanabiliriz.
Yazı Tarihi: Mayıs 08, 2022 10:11
