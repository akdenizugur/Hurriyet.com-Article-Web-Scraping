Yazı Yazarı: Refika Birgül
Yazı Başlığı: Evde de döner yapılır!
Yazı Linki: https://www.hurriyet.com.tr/yazarlar/refika-birgul/evde-de-doner-yapilir-40656905
Yazı İçeriği: Evde döner yapmanın aşamaları1) Etleri en fazla bir santimetre kalınlığında filetolar olarak kesin.2) Etleri soğan suyu ve yoğurt türevi, baharatlı bir terbiyeyle hazırlayıp en az iki saat bekletin.3) Beklettiğiniz eti fırın kâğıdında dev bir salam gibi rulo yapın.4) Bu ruloyu buzdolabına atıp dondurun.5) Yiyeceğiniz zaman tavanın altını açıp tereyağını eritin, dondurucudan çıkardığınız etleri klasik döner dilimler gibi dilimleyin. Temel mantık bu.“Bu tarifle şişe takılı, odun ateşindeki gibi olabilir mi” diyebilirsiniz.Evet, odun ateşinden biraz eksik ama diğer malzemeler öyle bir yere taşıyor ki tavuğu, sonuç baş döndürücü oluyor.Pembe döner (Pancar ve brokolili)850 gr tavuk göğüs ve but fileto (bir santimetre kalınlığında kesilmiş)  1 soğanın suyu 7 adet küçük haşlanmış pancar (yarısı püre, yarısı dilim) 10 dal ince kıyım maydanoz 1 avuç ince kıyılmış brokoli 2 diş püre sarımsak  4 çorba kaşığı acı turşu suyu (varsa)  3 çorba kaşığı zeytinyağı 1 tatlı kaşığı tuz 1 çay kaşığı karabiber 2 çay kaşığı tereyağıDürüm yaparken her porsiyon için: 1 adet lavaş, 2 çorba kaşığı humus, roka yapraklarıTereyağı hariç tüm malzemeleri birleştirin. İki saat beklettikten sonra sıkıca pişirme kâğıdına sarıp dondurun. Çıkarıp ince dilimler halinde kesin. Etleri tavaya çok sıkışık olmayacak şekilde yerleştirin ve tereyağıyla kavurun. Humus ve rokayla servis yapın.Yeşil döner (Pesto soslu)850 gr tavuk göğüs ve but fileto (bir santimetre kalınlığında kesilmiş) 1 bağ fesleğen (püre halinde) 2 diş püre sarmısak  5 çorba kaşığı zeytinyağı 1 çorba kaşığı yoğurt 7 çorba kaşığı dövülmüş tuzlu yer fıstığı 1 soğanın suyu  1 çay kaşığı tuz 1 tatlı kaşığı karabiber  1 tatlı kaşığı tereyağıDürüm yaparken her porsiyon için: 1 adet lavaş ekmek, 2 çorba kaşığı süzme yoğurt, pulbiberFesleğen, fıstık, sarımsak ve zeytinyağını bir sos haline getirdikten sonra tereyağı hariç tüm diğer malzemelerle ve tavukla karıştırın. İki saat bekletip pişirme kâğıdına sarın ve dondurun.Çıkarıp ince dilimler halinde kesin. Yiyeceğiniz zaman tereyağında tavada pişirin. İster sade, isterseniz de süzme yoğurtlu, pulbiberli bir dürüm yapın.Sarı döner (Körili)850 gr tavuk göğüs ve but fileto (bir santimetre kalınlığında kesilmiş) 10 çorba kaşığı kefir veya yoğurt  1 soğanın suyu 2 çorba kaşığı köri 5 dal ince kıyılmış dereotu 1 diş püre sarımsak 1 tatlı kaşığı tuz  1 tatlı kaşığı pulbiber  1 çay kaşığı karabiber 1 tatlı kaşığı tereyağıDürüm yaparken her porsiyon için: 1 adet lavaş ekmek, haşlanmış mercimek, zeytinyağı, dereotuTereyağı hariç tüm malzemeleri birleştirin ve iki saat beklettikten sonra sıkıca pişirme kâğıdına sarıp dondurun. Çıkarıp ince dilimler halinde kesin.Tavayı çok ‘kalabalıklaştırmadan’, her bir tarafını bir dakikadan az kavurup yiyebilirsiniz.Haşlanmış mercimek ve biraz dereotuyla da inanılmaz lezzetli oluyor.
Yazı Tarihi: Kasım 25, 2017 01:01
