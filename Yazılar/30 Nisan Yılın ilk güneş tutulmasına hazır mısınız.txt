Yazı Yazarı: Aygül Aydın
Yazı Başlığı: 30 Nisan Yılın ilk güneş tutulmasına hazır mısınız
Yazı Linki: https://www.hurriyet.com.tr/yazarlar/aygul-aydin/30-nisan-yilin-ilk-gunes-tutulmasina-hazir-misiniz-42051216
Yazı İçeriği: Evren baştanbaşa bir organizasyondur. Fakat bu büyük organizasyon içinde bir organizatörlük durumu söz konusudur. Evrenin ancak belli bir aşamasından başlayıp belli bir aşamasına kadar devam eder. Siz bir organizatörsünüz.Vazife duygusuna ve idrakine varmış̧ insanların yaşam liyakatlerine göre, vazife planlarında büyük değişimler olur. İdrak yükseldikçe plan değişir.Her güneş tutulması bu liyakatı ve idrak gücünü ölçer.Bunlar birbirinin düzenleyicisi, denetçisi, yardımcısı halinde ortak amacımızı bize hatırlatır. Bu tutulma etkileri varlıkların tekâmüllerine hizmet etmek, onlar için maddesel ortamlar hazırlamak, henüz otomatik kademede bulunanlara yardım etmek gibi sayısız ruhsal durumlar barındırır.Otomatik kademe dediğimiz yer astrolojiyi safsata bulan, kadercilik ile kendine bir yaşam biçimi belirlemiş kişiler grubudur. Bu yazıyı okuyanlar zaten uçağını otomatik pilottan çoktan alan insanlardır.Yazıyı bu şekilde detaylandırıyor olma sebebim astroloji okurken kendi içinizden “hani ya nerde bana bir şey olmuyor” işte “her güneş tutulmasında aynı hikâye” gibi yüzeysel bakış açısı içinde okumayın diye. Çünkü her tutulma ve her gökyüzü olayı bir düzenleyici ve idrak görevi kuruyor.Aslında Allah bizleri yaratırken maddenin ruha hizmet etmesini istemiş. Ama bizler bu dünyada maalesef ruhun maddeye hizmet etmesine izin vermişiz gündür bugündür ise mutlu olamıyoruz.10’ derece de gerçekleşecek uranüsyen güneş tutulmasının yansımaları ne olabilir?Öncelikle 10-19 derecelerde gezegenleri olan aslan-kova-boğa ve akrepler için önemli bir idrak gücü elde edecekleri bir zaman olduğunu söyleyebiliriz. Yükselen ya da güneş burcunuzda bunlardan biriyse herkesten daha fazla etki altında olacaksınız. Bu durum korkutucu olmasın aksine hayatınızda her şeyin çok hızlı ilerleyeceği muazzam bir dönem olacak.Hayatınızda hızlı bir değişim yaşamaya hazır mısınız? Dünya'daki kişisel, ekonomik ve politik olayları harekete geçiren bir güneş tutulması ile karşı karşıyayız. Aynı zamanda dünya üzerinde meydana gelen büyük depremlere şaşırmamak gerekiyor. Ülkemizde de bu mümkün olabilir. Özellikle doğu Anadolu ve bursa bölgesi dikkatli olmalıdır. Ay, Güneş ile Dünya arasında hareket ettiğinde güneş ışınlarını anlık olarak engellediğini unutmayın. Bu, doğal düzenin değiştiği ve hiçbir şeyin göründüğü gibi olmadığı şeklinde yorumlanır.  Tutulmalar sırasında, artık kader kozmik direksiyonumuzun kontrolünü aldığına gösterir ve olması gerekene doğru yön çevirir. Olması gereken olacaktır.  Özellikle Uranüs de bu tutulma tarafından tetiklendiğinden bazı şeyleri sarsmaya geldiği ortada diyebiliriz. 20 Mart’ta Elon Musk ile ilgili bir tweet atmıştır. Nisan ayı onun kariyer hayatıyla ilgili önemli bir kadersel başlangıç diye. Dün gece twitter’ı satın aldığını açıkladı. Dünya başka yere doğru savrulduğunun ilk sinyallerini vermeye başladı. Tabi kimimiz bunun altında yatan derinliği görebilirken diğerimiz ne abartıyorsunuz işte adam satın aldı diye bakıp geçiyor. Hayat böyle bir yer… Dengeler her zaman değişir.Hiçbir şeye sahip olduğunuzu sanmayın.Kendimize bile sahip değilsiniz.Hayatın tadını çıkarın. Yaşam çok kısa…Dünkü eylemlerimiz aslında bugünkülerin ön hazırlıklarıdır. Böylece dün yaptıklarımızla, bugünkü kaderimizi yazarız…Bir şeyler yapmamız lazım.Bazen bir kenara çekilip dünyadaki insanların telaşını izliyorum.Neden bu kadar delicesine koşuşturup duruyorlar.Neden sanki hiç ölmeyecekmiş gibi kibirle, gururla yürüyorlar.Bu kadar malı mülkü biriktirip ne yapacaklar….Hepsi aklından ölümü ve fani olduğunu sildi mi acaba…Yok olup gideceğiz arkadaş. Şu kısacık ömrümüzde ne kadar yapabiliyorsak iyilik yapmalı güzellikler için çaba sarf etmeliyiz. Başkasının iyi olmasını istemek neden bu kadar zor? Dünya boğa burcudur… Belki de dünyayı daha derinden anlamamız gereken bir tutulma etkisindeyiz. Her ne olursa olsun, bir gün gelecek ve hiç olmamış, hiç yaşanmamış gibi olacak. Belki soluk bir gölgeden başka kalıntı da bırakmayacak. Bu yüzden diyorlar dünyanın vefası yoktur diye... Güneş tutulması gerçekleştiği boylamda, Cassiopeia takım yıldızında olacak. (Kraliçe takımyıldızı).  Mitolojik öyküsünü araştırabilirsiniz. Bu sembolizmi, yeninin inşası için gereksiz olandan ayrılmayı işaret eder ve gereksiz saçma gururdan uzak durmayı anlatır. Kibirden ve dünyevi şeylere sahip olamadığımızın göstergesidir. Bu işaretleri takip edersek aslında doğruyu buluyoruz. Ruh kalıcıdır… Varoluşumuzu keşfetmek ve onu sevmek gerçek başarıdır. Dünya denen gezegenin de varlığının geçici olmasını kabul etmek zaten varoluşu keşfedenlerin işidir.  Tek tük de olsa her gün birileri varoluşunu seviyor ve uykusundan uyanıyor.Makus talihini değiştirme adına biraz astroloji biraz psikoloji biraz felsefeye eğilerek farkındalıklarını arttırıyor. Farkındalığı artanlar daha da acı çekiyor çünkü onu kim anlıyor kim dinliyor….Kişi daha da sessizleşiyor…Bu uyanış ve sessizlik en güzelidir…Bunu yapanları ve bu yazıya düşenleri ayrıca tebrik ederim… Şöyle kendinizden bir makas alın ve helal olsun sana bee deyin. Bu düşünceden hiç sapmadan devam ediniz, sizi gerçek kendinizle yüzleştirecektir. Ve lütfen ayakta kalmayın, geçin oturun arkalarda boş yerler var; aramıza hoş geldiniz…  Yarın burçlarınıza göre etkisi yazısı ve videosu gelecektir…Mutlu güneş tutulmaları dilerim…
Yazı Tarihi: Nisan 27, 2022 09:08
