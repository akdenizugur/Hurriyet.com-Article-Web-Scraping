Yazı Yazarı: Ömür Kurt
Yazı Başlığı: Çocuğunuzu sevgisizlikle tehdit etmeyin
Yazı Linki: https://www.hurriyet.com.tr/yazarlar/omur-kurt/cocugunuzu-sevgisizlikle-tehdit-etmeyin-42002222
Yazı İçeriği: Çocuğu sevgisizlikle tehdit etmek neye sebep olabilir?Dr. Serap Duygulu (psikolog): Bu yaklaşım ‘koşullu’ sevgidir. “Benim istediğim gibi davranırsan seni severim, isteğim dışında davranırsan bütün sevgimi geri çekerim” demektir. Çocuk kendini değersiz hissedebilir, ilerleyen yıllarda başka insanların sevgisini kazanmak için kişiliğinden ödün vermesine yol açabilir.Ezgi Katı (psikolojik danışman): Bir çocuğun sevgisizlik tehdidi duyması hayata karşı güvenini yıkabilir ve kalıcı yalnızlığa mahkûm edebilir.  Öğrenme ve yaşam arzusunu kaybeder. Ebeveynin en temel savunması “Çocuğum nasıl olsa onu sevdiğimi biliyor” düşüncesidir. Ancak çocuk için bu sözler negatif inançların kaynağı olur.“Eğer dersini çalışmazsan artık seni sevmem” yerine ne tür cümleler kurmalıyız?Dr. Serap Duygulu: “Dersini erken bitirirsen seninle oyun oynamak için daha fazla zamanımız kalır ya da birlikte dışarı çıkabiliriz” gibi cümleler çocuğu motive edecektir.Ezgi Katı: “Bugün okulla ilgili nelerden sorumlusun? Bakabildin mi? İstersen son tekrarı birlikte yapabiliriz” ya da “Merak ediyorum bugün neler deneyimledin okulda” gibi yaklaşımlar tercih edilmeli. Çocuğun sorumluluklarını yerine getirdiğinde veya getirmediğinde sonuçlarıyla yüzleşeceği ona hatırlatılmalı tabii.Anne-babalara önerileriniz neler? Dr. Serap Duygulu: Çocuk büyütürken tahammül etmeyi, hoşgörüyü, sınırsız sevgiyi öğreniyoruz. Kendi karakterini ortaya koymasını, kimliğini geliştirmesini, düşünceleri ve eylemleri sorgulamasını desteklemeliyiz. Bizim genlerimizi taşısa bile aslında farklı bir bireyi hayata hazırlıyoruz.  Ezgi Katı: Okuldaki sorumluluklarını yerine getirmeyen bir çocuk öğretmenle, arkadaşlarla ve derslerle bağ kuramamış olabilir. Zihnini karıştıran aile içi ilişkiler veya bilişsel bazı yetersizlikler öğrenme arzusunu olumsuz etkileyebilir. Aile, bu isteksizliğe nelerin yol açmış olabileceğini anlamaya ve çocuğa anlatmaya gayret göstermeli. Aksi durumda bir uzmandan destek alınmalı.HADİ GİDELİMÇEVRECİ SANAT!OMO markası, çocukların çizdiği resimlerden ilhamla, plastik atıkları kullanarak sıradışı bir enstalasyona imza attı.Yer: İstanbul Oyuncak Müzesi Tarih: Bugün Yarın Yaş: 3+ İletişim: (0216) 359 45 50 Fiyatı: Plastik atık getiren çocuklara ücretsiz.HAFTANIN KİTABIOkyanuslardaki en büyük ve en küçük sualtı canlılarını gösteren iki kitap; ‘Devasa Deniz Hayvanlarının Büyük Kitabı’ ile ‘Minik Deniz Hayvanlarının Küçük Kitabı’ bir arada. Yayınevi: Ketebe / Yazan: Cristina BanfiÇeviri: Murat Murat / Tür: Bilim / Yaş: 3+Sayfa: 80 / Fiyatı: 370 liraFOTOĞRAFINI ÇEK, GÖNDERAilenizin minik üyesinin fotoğrafını çekin, #HürriyetÇocuklaHayat etiketiyle Instagram’da paylaşın, bu sayfada yayımlayalım. Tuğçe-Mehmet Arpacık’ın oğlu Kuzey.
Yazı Tarihi: Şubat 12, 2022 06:29
