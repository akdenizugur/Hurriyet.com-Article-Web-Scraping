Yazı Yazarı: Nuray Babacan
Yazı Başlığı: Yaşlılık hastalık değildir
Yazı Linki: https://www.hurriyet.com.tr/yazarlar/nuray-babacan/yaslilik-hastalik-degildir-42058215
Yazı İçeriği: Bu konuda bir araştırma komisyonu kurulması, tüm partilerin oylarıyla kabul edildi. Partilerin bu konuda bakış açılarına gelince:* İYİ Parti Milletvekili Arslan Kabukcuoğlu hastalıkları inceledi. Yaşlıların yüzde 90’ında bir, yüzde 35’inde 2, yüzde 20’sinde 3, yüzde 15’inde ise en az 4 hastalık bulunduğunu belirterek, yetersiz sağlık sistemini eleştirdi.* MHP Milletvekili Sefer Aycan, Türkiye nüfusunun ciddi şekilde yaşlandığını, Türkiye’de 65 yaş üstünün, tüm nüfusun 9.7’sini oluşturduğunu, yaşlanmayla birlikte demografik yapının değiştiğini, doğumların azaldığını anlattı.* CHP Milletvekili Gamze Akkuş İlgezdi ise konuya yaşlıların gelirlerinin yetersizliğinden girdi. Sosyal yardımlar olmadan boğazından ekmek geçmeyen milyonlar bulunduğunu, annelere-babalara reva görülen emekli aylığının sadece 2 bin 500 lira olduğunu dile getirdi.* AK Parti Milletvekili Erol Kaya da yaşlanan nüfusa karşı gençlerin evlatlık vazifelerini yerine getirmemesinden yakındı. Alt alta koyunca, yaşlılık raporu çıktı ortaya...ÜÇ BAŞLIKLA DÖNDÜLERSiyasilerin ramazan ve bayram turları, en iyi anketten daha başarılı sonuç verir. İktidar partisi milletvekilleri Ankara’ya yeni izlenimler ve saptamalarla döndüler.Vatandaş arasında üç öncelikli başlık konuşuluyor. Hayat pahalılığı, sığınmacılar, tarımdaki üretim sorunları... Farklı seçim bölgelerinden gelen ve yerelde farklı öncelikleri olan bölgelerde bile bu üç konu hiç değişmiyor. İşte vekillerin izlenimleri:* Sığınmacılar yüzünden iş bulamıyoruz duygusu çok yoğun.* Ekonomik sıkıntılar, çarşı-pazar fiyatları sürekli gündeme getiriliyor.* Tarım ve hayvancılıkla uğraşanların girdi fiyatlarıyla ilgili serzenişleri devam ediyor.Bunun dışında bir de emekli maaşları ve EYP’liler konusu var ki bu hangi ile giderseniz gidin karşılarına çıkıyor.AK Parti milletvekillerinin sahada gördüklerine ilave bazı saptamaları da var. AK Parti’nin kararsız seçmeninin partiden uzak durmasına karşın, henüz bir yere gitmediği iddia ediliyor. Bu seçmenin tavrında, Millet İttifakı’nın adayının kim olacağı veya seçim kampanyasının nasıl yürütüleceğinin etkili olacağı söyleniyor. Vekillerin bayram bohçasından çıkanlar bunlar.KADIN SÜRÜCÜ MÜ DEDİNİZ?GÜNDEMDEKİ karmaşa arasında, farklı bir tartışma dikkatimizi çekti. Sürücü sınavlarındaki öğretmenlerin genel tutumu, kadın adaylara ayrımcılık yapıldığı iddiaları TBMM gündemine kadar geldi. Şikâyetler nedeniyle, bu sınavlarda görüntülü kayıt yapılması isteniyor.Konu, HDP İstanbul Milletvekili Dilşat Canbaz Kaya tarafından soru önergesiyle Meclis’e taşındı. Önergede, direksiyon sınavlarında sınav gözetmenlerinin keyfi muamele yaptıkları, kadın adaylara yönelik ayrımcı tavırlar sergiledikleri, adayların itirazlarının değerlendirilmediği iddia edildi. Milli Eğitim Bakanı Mahmut Özer’in verdiği yanıt yetersiz kaldı. Yanıtta, motorlu taşıt sürücüleri kurslarında son bir yıl içerisinde bir milyon 81 erkek, 652 bin 314 kadın kursiyerin sınavda başarılı olduğu, 278 bin 283 erkek, 354 bin 733 kadın kursiyerin ise sınavı kazanamadığı bilgisi verildi. Ancak, ne sınavlara ilişkin şikâyetler ne de işlem yapılıp yapılmadığı konusunda tek kelime edildi. 
Yazı Tarihi: Mayıs 08, 2022 06:29
