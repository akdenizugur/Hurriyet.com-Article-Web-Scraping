Yazı Yazarı: Fatih Tekeci
Yazı Başlığı: İyi ki Burada Okur Yazar var
Yazı Linki: https://www.hurriyet.com.tr/yazarlar/fatih-tekeci/iyi-ki-burada-okur-yazar-var-42050166
Yazı İçeriği: Misal.Hürriyet Ankara’nın müdavim okurlarından Umut Özkan, “İyi ki Burada Okur Yazar var” demiş.Vatandaş(yurttaş) gazeteciliğinin “gönüllü kent habercisi” Umut Özkan’ın iletisi ise şöyle: DUYARLI VE SORUMLU HALE GETİRDİ“Hürriyet’in Ankara ekinin ‘Burada Okur Yazar’ köşesi, hepimizi kente karşı duyarlı ve sorumlu hale getirdi. Bu köşe kentin çözülmeyen sorunlarını çözdü. Bu köşedeki mektuplarımla: * Gençlik Parkı’nın havuzu tamir edildi, fıskiyeler yeniden gökyüzüne ışıl ışıl su atmaya başladı. Masmavi bir havuz tertemiz bir parka kavuştuk.* Kurtuluş Parkı Trafik Eğitim Pisti yenilenerek iki yıl aradan sonra yeniden çocuklarla buluştu. * Hacettepe Hastanesi Acil Servis altında çok kötü görünümdeki park yeniden projelendi ve bitmek üzere.* Ankara’nın en önemli mahallelerinden Yahudi Mahallesi’nin sorunları gün yüzüne çıktı.* Ankara Kalesi’nin güvenlik ve sokak aydınlatması sorunları da ‘Burada Okur Yazar’ sayesinde çözüldü.OKURDAN NOT: Düşünün... Ya Burada Okur Yazar olmasaydı!OKURLAR YAZIYOR SORUNLAR ÇÖZÜLÜYORBurada Okur Yazar’da okurlar yazıyor... Yetkililer harekete geçiyor... Ve sorunlar çözülüyor.İşte Hürriyet Ankara okurlarının şikâyetleri ve yetkililerden gelen yanıtlar/çözümler:SÖZ YETKİLİDE1)* Okurumuz Ayhan Turhal, Çankaya’nın Üniversiteler Mahallesi’ne bağlı 1637. Cadde’nin sorunlarını aktarmış ve “Refüj düzeltilmeli, yol asfaltlanmalı, kavşak da yapılmalı. Caddenin mevcut durumu, başkent Ankara’nın en güzide semtine yakışmıyor” demişti.* ABB Fen İşleri Dairesi Başkanlığı, “Asfalt bakım onarım çalışmaları ile kaldırım düzenleme çalışmaları koordineli olarak yapılacaktır. Ayrıca altyapı çalışmasını yapan ve hafriyatını kaldırım üzerinde bırakan firmaya gerekli işlemler uygulanacaktır” yanıtı vermiş.2)* Okurumuz Dursun Aytaş, Turan Güneş Bulvarı’nın bozuk kaldırımına dikkat çekerek, “Aradığınız yaya kaldırımına şu anda ulaşılamıyor” eleştirisinde bulunmuştu.* ABB Fen İşleri Dairesi Başkanlığı, “Turan Güneş Bulvarı’nda köprülü kavşak çalışmaları sonrasında tretuvar yapımı, yapım programı kapsamımıza alınmıştır” demiş.3)* Okurumuz Dursun Türker, Yenimahalle’nin Varlık Mahallesi Yenikapı Sokağı’ndaki bozuk kaldırımın onarılması talebiyle bir fotoğraf göndermişti.* ABB Fen İşleri Dairesi Başkanlığı, “Bakım onarım\tamamlama planlamamız bulunmakta olup, programımıza alınmıştır” şeklinde bilgi paylaşmış.4)* Okurumuz İ. Kozan, “Çankaya’nın Birlik Mahallesi 450. Cadde’de 17-19 no’lu apartmanların önü uçurum. İnsanlar ve arabalar düşüyor. Yıllardır koruma yapılmıyor” diye seslenmişti. * ABB Fen İşleri Dairesi Başkanlığı: “Bahse konu talep edilen istinat duvarı, çalışmaları devam eden iş kapsamında 2022 yılı yatırım programına alınmıştır” diye açıklama göndermiş.5)* Okurumuz Mustafa Pacci, “Yaşamkent’te 5072. Cadde’de bulunan Ulusoy İlkokulu’nun önündeki trafik sorunu çözüm bekliyor. Çocuklar için de büyük bir tehlike var” uyarısı yapmıştı.* ABB Fen İşleri Dairesi Başkanlığı, “Eksik kalan hız kesici kasislerin boyama işlemleri başlatılmış olup, en kısa sürede tamamlanacağı hususlarını bilgilerinize sunarız” ifadelerini kullanmış.YAZIYOR ÇÖZÜYOR1)* Okurumuz Mustafa Akkaya, Keçiören’in Kanuni Mahallesi 939. Sokak’taki binalarında “su sızıntısı sorunu” olduğunu ve 10 yıldır ASKİ Genel Müdürlüğü’nden çözüm odaklı sonuç alamadıklarını belirterek, “938. Sokak’tan sürekli bizim binamıza su vuruyor” demişti.* ASKİ Genel Müdürlüğü, “Ekiplerimiz tarafından ana kanal açılarak ve vidanjör ile hat temizliği yapılarak arıza giderilmiştir. Belirtilen adreste ve çevresinde fiziki kaçak su dinlemesi yapılarak içme suyu şebeke hattında her hangi bir arızaya rastlanmamıştır” bilgilerini verdi.2)* Okurumuz Mustafa Bilgehan: “Kızılay-Atatürk Bulvarı’nda görme engelliler için plastik malzemeden yapılan sarı bantlı iz yollar kış aylarında tam bir tuzak gibi. Plastik malzeme sökülüp yerine beton malzeme kullanılmalı.”* ABB Kent Estetiği Daire Başkanlığı: “Çankaya’nın Kızılay Mahallesi Atatürk Bulvarı üzerinde incelemesi yapılan imalatın, 21.03.2022 tarihinde sorunu giderilmiştir. İlginize teşekkür eder, iyi günler dileriz.”3)* Okurumuz Hüseyin Özsoy, fiber optik altyapı için Kızılay-Necatibey Caddesi No: 21(Kerem Han) önünde yapılan kazıya dikkat çekerek, “Motosiklet ve bisiklet sürücüleri bu çukura düşüyor, kazalar yaşanıyor” demişti.* ABB Fen İşleri Dairesi Başkanlığı, “Belirtilen adreste ekiplerimiz tarafından asfalt bakım ve onarım çalışmaları yapılmıştır” diyerek, sorunu çözdüğünü bildirmiş.
Yazı Tarihi: Nisan 25, 2022 06:29
