Yazı Yazarı: Ömür Gedik
Yazı Başlığı: Köpek havlar rüzgâr uğuldar
Yazı Linki: https://www.hurriyet.com.tr/yazarlar/omur-gedik/kopek-havlar-ruzgar-uguldar-42052117
Yazı İçeriği: Köpekler havlar, kediler miyavlar, kuşlar öter, dalgalar kıyıyı döver, yağmur pencereye vurur, rüzgâr uğuldar, gök gürler.Bunlar, doğanın sesleridir.Şehirdeki doğal olmayan insan kaynaklı gürültüleri, şehrin bitmeyen uğultusunu, ses kirliliğini duymazdan gelip doğanın seslerinden rahatsız olmanız o kadar acı ki.Çağın hastalığı Alzheimer beyazperdedeYarın vizyona girecek olan sinema filmi “Annemin Zamanı”, senaryo yazarı Sadık Güneş ve yönetmeni Hakan Gürtop’un ortak acı tecrübelerinden yola çıkarak çektikleri bir film.Her ikisi de Alzheimer’ı annelerinde tecrübe etmişler.Sadık Güneş filmin senaryosunu 5 yıl boyunca gözlemlediği annesinden yola çıkarak yazdığını söylüyor.Gerçek ile hayal, geçmiş ile gelecek arasında gidip gelen senaryoyu hayata geçiren yönetmen Hakan Gürtop da sanki annesinin yaşadıklarını kameraya alır gibi hissetmiş.Başrollerini Uğur Çavuşoğlu ve Meriç Başaran’ın paylaştığı filmde Alzhemier’da kurum bakımı, profesyonel bakım desteği ve evde bakım seçenekleri aileleri zorlayan önemli bir çatışma noktası olarak öne çıkıyor. Yaşlı nüfusun giderek arttığı ülkemizde 600 bin civarında Alzheimer hastası ve bu hastalıkla mücadele eden aile var. Yani aslında “Annemin Zamanı” büyük bir kitlenin hayatına ışık tutan bir film.Jason Momoa farkıHem yakışıklı hem çevreci hem de girişimci.“Aquaman” olarak tanıdığımız ve şu sıralar “Fast and Furious 10” filminin kadrosuna dahil olan Jason Momoa, 18-22 Nisan arasında kutlanan Dünya Haftası için “Dünyanın yardımımıza ihtiyacı var” diyerek takipçilerine çağrıda bulundu.Takipçilerine derken orada bir durmak lazım, sayı öyle hiç de az değil, 16.8 milyon kişiden bahsediyoruz.Momoa onlardan dünyayı daha yaşanılır bir yer haline getirmek için yaşamlarında küçük değişiklikler yapmalarını istedi.“Plastik kullanmak yerine geri dönüşümü olan alüminyumları tercih edin” dedi.“Plastik şişede su satın alacağınıza mataranıza evde dolduracağınız suyu için” dedi.İnsanlar bu akıma Momoa’nın çektiği videoları repost ederek ya da #makewaves etiketi ile kendi videolarını çekerek katıldılar.Üstelik sadece 16.8 milyon takipçi değil, ünlü isimlere de seslendi Momoa ve onlardan da destek istedi.Ben en son baktığımda 212 bin paylaşım yapılmıştı.Bu paylaşımların tek seferlik değil, kalıcı etkileri olacağını ve kalıcı değişikliklere yol açacağını da düşünürsek, dünyamız adına Jason Momoa’ya kocaman bir teşekkürü borç bilmeliyiz.Unutulmayan bir film repliği“Falcılar hep aynı şeyi söylerler. Gelecek hakkında gördükleri sadece para, uzak yerlere seyahat, yeni kişiler, mutluluk ve aşk. Bunlar herkesin hep istediği şeylerdir.” (Noi Albinoi)
Yazı Tarihi: Nisan 28, 2022 06:30
