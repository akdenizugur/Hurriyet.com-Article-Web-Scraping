Yazı Yazarı: İhsan Yılmaz
Yazı Başlığı: Kırmızı halının sanat eserleri
Yazı Linki: https://www.hurriyet.com.tr/yazarlar/ihsan-yilmaz/kirmizi-halinin-sanat-eserleri-42057004
Yazı İçeriği: COVID-19 pandemisi nedeniyle 2020’de iptal edilen, 2021’de ise sonbaharda yapılan geleneksel gala eski görkemine de kavuşmuş oldu. 2 Mayıs’taki galada birçok ünlü tıpkı eskisi gibi çarpıcı kıyafetleriyle müzenin merdivenlerinde kameralar ve objektifler karşısına geçti. Bu yıl ana teması ‘Yaldızlı Cazibe’ olarak belirlenen galada giyilen kıyafetler arasında moda tasarımcılarının sanat eserlerine yaptığı göndermeler dikkat çekiciydi.Artamglobalart sitesi Artnet News’ün galadan ünlü isimlerin kıyafetlerini ve onlara ilham veren sanat eserlerini bir araya getirdiği listesini yayımladı.İşte MET Gala’nın kırmızı halıya çıkan sanat eserleri:REKORTMEN TAVŞANOYUNCU ve şarkıcı Chloe Bailey, Jeff Koons’un sevimli parlak balon tavşanını hatırlatan ışıltılı ve kıvrımlı kıyafetiyle dikkat çekti. Gecenin en pahalı kıyafeti miydi bilmiyorum ama Koons’un tavşanı 2019 yılında Christie’s tarafından düzenlenen müzayedede 91.1 milyon dolara satılmıştı. Bu rekor Koons’a yaşayan en pahalı sanatçı unvanını kazandırmıştı.CY TWOMBLY ESİNTİLİ ÇİÇEKLERŞARKICI-söz yazarı Camila Cabello’nun çiçek detaylı kıyafetinin her yerinde Amerikalı ressam, heykeltıraş ve fotoğrafçı Cy Twombly esintileri görülüyordu.HÜZÜNLÜ ‘PİERROT’ABD’li model, oyuncu ve kaykaycı Evan Mock, huzursuz karakteri nedeniyle yapıtlarından hiçbir zaman tatmin olmamış Fransız sanatçı Jean-Antoine Watteau’nun hüzünlü ‘Pierrot’sunu hatırlattı.‘MADAME X’SİYAH Burberry korse elbisesi ve ayak bileğini saran incileri içinde model Bella Hadid kesinlikle John Singer Sargent’ın ‘Madame X’inin modern bir versiyonuydu.ALTIN KADINKIRMIZI halıda, gece için ilham kaynağının altın olduğunu söyleyen Cardi B için Gustav Klimt’in ikonik ‘altın kadını’ ‘Adele Bloch-Bauer’in Portresi’nden daha uygun referans ne olabilir?GİZEMLİ GEZGİNBORDO-lacivert Tommy Hilfiger takımıyla kırmızı halıda boy gösteren şarkıcı ve söz yazarı Shawn Mendes, Caspar David Friedrich’in ünlü romantik tablosu ‘Wanderer above The Sea of Fog’daki gizemli gezgin gibi görünüyordu.VELÁZQUEZ MODELİGEMMA Chan’ın gösterişli makyajı İspanyol Altın Çağı’nı hatırlatırken, özellikle eteği Diego Velázquez’in Avusturya Kraliçesi Mariana portresindeki kıyafeti akla getirdi.‘THE SWİNG’DEN FIRLAMIŞ GİBİAKTRİS Tessa Thompson, büzgülü, tüllü ve uzun kuyruklu özel pembe Carolina Herrera elbisesi içindeyken, Jean-Honoré Fragonard’ın Rokoko başyapıtı ‘The Swing’ten MET galasına ışınlanmıştı sanki.ÇEVRECİ KIYAFETİYLE MADAME POİRSONŞARKICI Billie Eilish geri dönüştürülmüş kumaştan yapılmış Gucci elbisesi ile katıldı galaya. Fiziğiyle ve elbisesiyle en çok ilgi çeken isimlerden biri oldu. Çünkü John Singer Sargent’in 1885 tarihli ‘Madame Poirson’ resminin kopyası gibiydi.‘KAPLUMBAĞA TERBİYECİSİ’ VE ‘MİMOZALI KADIN’ KIRMIZI HALIDA YÜRÜSEMETROPOLİTAN Sanat Müzesi’nin gelenekselleşen MET Gala’sının benzerini bizde İstanbul Modern yapıyor Gala Modern adıyla. Pandemi nedeniyle iki yıldır o da gerçekleştirilemiyor ne yazık ki. Bilet satışı ve sanatçıların bağışladıkları eserlerin düzenlenen müzayedeyle satışından elde edilen gelir müzenin ücretsiz eğitim programlarında kullanılıyor.İstanbul Modern’in Galataport projesi içinde bulunan Renzo Piano imzalı yeni binası haziran ayına yetiştirilmek isteniyordu ama sonbahara kaldı sanırım. Müzenin açılışı görkemli bir Gala Modern gecesiyle yapılamaz mı acaba? Gala Modern’in moda dünyasıyla bire bir bağlantısı yok ama sanat eserlerinden esinlenilen kıyafetlerle konukların kırmızı halıda arz-ı endam etmesi güzel olmaz mı?‘Kaplumbağa Terbiyecisi’, kolunda ‘Mimozalı Kadın’la yürüse... 
Yazı Tarihi: Mayıs 06, 2022 06:29
