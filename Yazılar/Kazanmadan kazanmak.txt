Yazı Yazarı: Hakan Ünsal
Yazı Başlığı: Kazanmadan kazanmak
Yazı Linki: https://www.hurriyet.com.tr/sporarena/yazarlar/hakan-unsal/kazanmadan-kazanmak-41170572
Yazı İçeriği: Malatyaspor için turu ikinci maça taşımayı düşüneceği ve buna göre oynayacağı bir maçtı. Kaldı ki, oyun sistemi ve stratejisi de buna uygun bir maçtı. Kendi alanında yakın ve sert savunma sonrası olursa hızlı hücum ama olmazsa olmazı gol yememek olan bir plandı bu. Bunun için Feghouli, Belhanda ve Onyekuru’yu durdurmak yeterli olacaktı. Çünkü, Diagne’nin formu ve oyuna katkısı itibarıyla zaten işlerini kolaylaştıran etken olacaktı. Nitekim, ilk yarı boyunca tehlikeli 3’lü durduruldu, kenardan Mariano ve Emre’nin çıkışlarına tedbir alınınca oyun kilitlendi. Yine de Emre daha çok zorlayan, arayan ve istekli olan oyuncuydu.Galatasaray’ın bireysel performans probleminin haricindeki sıkıntısı, oyunu bir türlü hızlandıramaması ve tempoyu Malatyaspor’un istediği seviyede sürdürmesiydi. Elbette kendi alanına iyi yayılan ve pas trafiğinin hızlanmasını yakın oynayarak engelleyen Malatyaspor’un da katkısı var ama Feghouli, Belhanda, Onyekuru, hatta Ndiaye gibi rakip kaleye toplu ve topsuz hızlı gidebilen oyuncuların etkisizliğiydi asıl sorun.NERDESiN DIAGNE?Maçın en etkisiz adamı Diagne’ydi ve işin garip tarafı, ilk bulduğu net pozisyon takım 10 kişi kaldıktan sonraydı. Kasımpaşa’daki Diagne bu pozisyonu çok rahat atardı. Galatasaray’lı Diagne niye atamadı sorusunun cevabı, topa vururken rahat olmayan, stres içinde olduğu belli olan vücudunda şekillenmişti. Sorunu çözmesi için oyuna giren Emre Akbaba, daha oyuna ısınamadan takım 10 kişi kalınca başka bir görevi almak zorunda kaldı ve etkisi azaldı. Malatyaspor maç boyunca savunma stratejisini işletti ama hücumda da istediğini yapamadı. Maçı kazanamadı ama istediğini alarak ilk ayağı kazandı. İkinci maç daha fazla taktik, disiplin, sabır ve heyecan içinde geçecek.Maçın adamı: Donald
Yazı Tarihi: Nisan 03, 2019 07:59
