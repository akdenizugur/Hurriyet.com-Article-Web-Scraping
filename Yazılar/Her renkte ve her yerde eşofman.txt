Yazı Yazarı: Başak Dizer
Yazı Başlığı: Her renkte ve her yerde eşofman
Yazı Linki: https://www.hurriyet.com.tr/yazarlar/basak-dizer/her-renkte-ve-her-yerde-esofman-41133957
Yazı İçeriği: Adidas Originals ile Ji Won Choi’nin işbirliğini ilk olarak Londra Moda Haftası’ndaki sunumunda gördük. Eskiden sadece spor yaparken giyilen eşofman takımlar artık kadın-erkek fark etmeden, hem de her renkte, sokağa, okula, işe taşınacak.Takım olarak daha da sevilen ‘eşofman konsept’ çılgınlığı bayağı yaygın. Hem pratik hem de çok konforlu günlük kıyafetlerden biri haline geldi. Bu bir trend ama daha uzun süre devam edeceğe benziyor.Takım olarak kullanmak istemezseniz eşofman üstleriyle daha çok bol paçalı pantolonlar ve jean pantolonlar kombinleniyor.Geçmişte spor amaçlı kullanılan ama artık günlük yaşam ürünleri haline gelen Adidas Originals’ın ikonik üç çizgisi ve Adicolor serileri de aynen devam. 17 parçalık bu yeni koleksiyon tüm dünyayla aynı anda, 23 Şubat’ta satışa çıktı.Her hafta stil ile ilgili sorularınızı yanıtlıyorum. Mail atmanız yeterli!Soru:İlkbahar alışverişi için ilk olarak trençkot almaya karar verdim. Dikkat etmem gereken detaylar neler?Cevap:Trençkota iyi para harcayacaksanız, yani bir nevi yatırım gözüyle bakıyorsanız klasik bir model seçin. Rengi de bej ya da taş rengi olsun.Trençkot kalça altında, dizin hemen üstünde biter. Dizaltına inenler uzun pardesü, kısalar da mont olur; bunu atlamayın. Beli kuşaklı modeller hiçbir zaman üzmez, hep garanti seçimdir.Uzun ömürlü bir alışveriş için şu mağazalara uğramadan geçmeyin: Burberry, Dior, Beymen Collection, Ramsey, Hugo Boss, Ralph Lauren, Calvin Klein ve Avva.Dönüşebilir moda Moda dünyası bir işbirliği haberini daha konuşuyor: Christopher Raeburn imzalı yeni Timberland kapsül koleksiyonu. Geri dönüştürülmüş malzemelerle hazırlanmış koleksiyonda parkalar, bomber ceketler, anoraklar ve işçi tulumları var.   
Yazı Tarihi: Mart 02, 2019 08:30
