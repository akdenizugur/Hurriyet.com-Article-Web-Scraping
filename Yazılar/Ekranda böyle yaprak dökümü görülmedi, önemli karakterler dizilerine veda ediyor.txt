Yazı Yazarı: Elçin Yahşi
Yazı Başlığı: Ekranda böyle yaprak dökümü görülmedi, önemli karakterler dizilerine veda ediyor
Yazı Linki: https://www.hurriyet.com.tr/yazarlar/elcin-yahsi/ekranda-boyle-yaprak-dokumu-gorulmedi-onemli-karakterler-dizilerine-veda-ediyor-41650477
Yazı İçeriği: 'Game of Thrones’un en çarpıcı yanlarından biri nefes nefese izlediğimiz karakterleri göz kırpmadan, hem de feci şekilde harcamasıydı. Bakmayın harcamak dediğime, bu hiçbir şeyin garantisinin olmaması izleyicinin de önemli kazançlarından biriydi. Bizde pek görülmüş değildir ana karakterlerin, hele de başrollerin vedası ama önümüzdeki haftalarda çok sayıda karakter ‘Yasak Elma’ya, biri de ‘Bir Zamanlar Çukurova’ya veda edecek. Üç sezondur iyi kötü beraber olduğumuz, sevdiğimiz-sevmediğimiz, belki bazılarını pek umursamadığımız karakterler bunlar. Öyle veya böyle, hepsine teşekkür borçluyuz; bizi epeyce bir süre dertlerimizden uzaklaştırıp kendi hayatlarına dahil ettikleri, üzdükleri, sevindirdikleri, hatta kızdırdıkları için...YAMANLAR ÇİFTLİĞİ’NİN SULTANI HÜNKAR YAMAN (VAHİDE PERÇİN)Adana’nın pek sevilen hanımağası, Fekeli’nin Yaman Hanım’ı. Tarzını da, klasını da hiç bozmadı, ‘Bir Zamanlar Çukurova’nın bütün kadınlarını zaman zaman etkisi altına alan makyaj dalgalarından asla etkilenmedi, klasik topuzundan vazgeçmedi. ‘Ailemizin itibarı’ diye diye evladının hem tahtını hem bahtını yaparken, akıl almaz kötülükler ettiği insanlarla tek tek arasını düzeltti son haftalarda. Hani derler ya ‘üzerine bir ölüm iyiliği geldi’ diye. Hünkar Hanım belki mutlulukla tanışamamış olarak gidecek ama arkasından ağlayanı ilk sezona göre çok daha fazla olacak. KOSSKOCA HALİT ARGUN (TALAT BULUT)Talat BulutHolding patronu, sosyetenin ‘elitlerinden’, feci bir koca ama onunla evlenmek için birbiriyle yarışan kadınlara göre mükemmel bir baba ve Boğaziçi yalılarında görüp göreceğimiz en kaba karakterlerden biri. Âşıkken, kızgınken, paralı ya da sefaletin dibindeyken istifini hiç bozmayan Halit’e de bir ‘ölüm iyiliği’ gelmişti. Ee, bu dünya kime kalmış ki ‘Yasak Elma’nın Halit Argun’una kalsın. Yeri dolmayacak. Peki Vahide Perçin, Talat Bulut deyince aklınıza ‘Annem’ gelmedi mi? Orada kızlarını oynayan Duygu Yetiş’in canlandırdığı Elif de ‘Hercai’nin sezon finalinde hayata veda etmişti. Ne bahtsız aileymiş.Vahide PerçinVE DİĞER ‘YASAK ELMA’ MAĞDURLARI...◊ ‘Yasak Elma’ya yakışmayacak kadar aklı başında bir karakterdi Kaya (Barış Kılıç).Barış KılıçFakat diziye gelmesi iyi oldu, entrikadan dönen başımızı omzuna yasladık resmen. Ben hep Yıldız’la birlikte olmasını istemiştim ama onunla iyi bir dost, Ender’le de mükemmel çift oldular niyeyse. Keşke kardeşten yana da şansı olsaydı Kaya’nın. ◊ Yani kosskoca Halit Argun’la âşık atmak sana mı kaldı Kerim (Gökhan Alkan)? Kalmadı işte... Güle güle. ◊ Şahika’nın maşası olarak girdiği diziden, yıllar sonra bulduğu anne ve babasının paşası olarak çıkıyor Yiğit (Doğaç Yıldız), zaten hayatta daha ne ister ki bir karakter? ◊ Halit Argun’un iki çocuğu, Lila (Buçe Buse Kahraman) ve Erim (Haktan Zavlak) en büyük ve en küçüğün arasında kalan iki ortanca olarak pek derin izler bırakmadılar hikâyede doğrusu, hatta kendilerini canlandıran oyuncular bile değişti arada. Yine de, masada yerlerini alıyorlardı işte.
Yazı Tarihi: Ekim 31, 2020 06:29
