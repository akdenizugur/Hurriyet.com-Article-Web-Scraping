Yazı Yazarı: Hürriyet'in Arka Köşesi
Yazı Başlığı: Hürriyette görev değişimleri
Yazı Linki: https://www.hurriyet.com.tr/yazarlar/hurriyetin-arka-kosesi/hurriyette-gorev-degisimleri-41764548
Yazı İçeriği: Haber aşkıyla yanıp tutuşan, çalışkanlığıyla göz dolduran, doğru ve tarafsız haber için çabalayan bir isimdir Celal Korkut.Hürriyet’e on yıllarını verdi.Eskilere de sevdirdi kendisini, yenilere de...Gazetecilik piyasasında ender görülen “insani yönleri gelişmişlik”, Celal Korkut’ta zirve yapmıştır.Kendisinin gidişi bizim için büyük kayıp, Demirören Haber Ajansı için büyük kazançtır.Tek tesellimiz Demirören Haber Ajansı’na getireceği yepyeni bakış açısı ve yepyeni soluk olacaktır.Hem Celal Korkut’un hem de Celal Korkut mektebinden gelen iyi gazeteci Bülent Ovacık’ın yolu açık olsun.Hürriyet İstihbarat Servisi’nin başına ise...25 yıldır Hürriyet’e emek ve katkı sunan, Hürriyet’in her kademesinde görev yapmış değerli çalışma arkadaşımız Eyüp Serbest geldi.Hürriyet geleneğini en iyi bilen isimlerden olan Eyüp Serbest’in bu görevi başarıyla sürdüreceğine inancımız tam.FULYA’NIN SÖYLEŞİLERİHÜRRİYET’te ‘Türkiye Bunu Konuşuyor’ köşesini hazırlayan Fulya Soybaş, bir süredir Hürriyet’in YouTube sayfasında Hürriyet’ten isimlerle söyleşiler yapıyor.*Sağlıkta Osman Müftüoğlu’yla... Eğitimde Nuran Çakmakçı’yla... Ekonomide Sefer Levent’le... Magazinde Savaş Özbey, Orkun Ün ve Hakan Gence’yle... Astrolojide Dinçer Güner ve Aygül Aydın’la... Ankara siyasetinde Hande Fırat ve Abdulkadir Selvi’yle... Usta yazarlarımızdan Sedat Ergin ve Yalçın Bayer’le... Ve tabii Hürriyet’in önemli ismi Ertuğrul Özkök’le harika söyleşiler yaptı.*‘Hürriyet Bizimle’ konseptiyle yayınlanan bu söyleşileri sakın kaçırmayın.EMRE ESER HER İŞİ YAPIYORHÜRRİYET Ekonomi’den Emre Eser, yepyeni bir köşe başlattı:*‘İŞİN PEŞİNDE’.*Kargocu oldu, yüksek gerilim direklerine tırmandı, endüstriyel mutfaklarda aşçı oldu, çay ocağında çaycılık yaptı, fırıncı oldu.*Bu işlerin zahmetini yaşadı, kazancını hesapladı, çilesini gördü, zorluklarına tanıklık etti.Ve çok güzel bir şekilde de anlattı.*Ekonomi haberciliğinin soğuk ve donuk duvarlarını yıktı ve yıkmaya devam ediyor Emre.O kadar ki...“Acaba bu hafta hangi işi yapacak” diye hepimiz bekliyoruz.SEÇKİN TÜRESAY’DAN İYİ HABERLER BEKLİYORUZHÜRRİYET’in tarihinde çok önemli bir yeri vardır Seçkin Türesay’ın.*Ta Erol Simavi döneminden başlayarak uzun, çok uzun süre Hürriyet’e emek verdi. Bir dönem Hürriyet’in genel yayın yönetmenliğini yaptı.Hürriyet’teki yeri ve önemi her zaman hatırlanan, hiç unutulmayan bir isimdir Seçkin Türesay.*Seçkin Bey, maalesef korona oldu ve maalesef hastanede geçiriyor bu hastalığı...*Gözümüz kulağımız tedavi gördüğü hastanede...İyi haberler bekliyoruz kendisinden.Umarız bir an önce sağlığına kavuşur.
Yazı Tarihi: Mart 17, 2021 06:29
