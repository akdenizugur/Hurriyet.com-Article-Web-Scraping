Yazı Yazarı: Muammer Elveren
Yazı Başlığı: Fransa'daki Türk Ordinaryüs Profesörün müthiş hayat hikâyesi…
Yazı Linki: https://www.hurriyet.com.tr/fransa-daki-turk-ordinaryus-profesorun-muthis-hayat-hik-yesi-36663631
Yazı İçeriği:  Cafer Özkul, 1951’de Malatya’da doğdu, Fransa Devlet Üstün Başarı Madalyası "Chevalier dans l`ordre National du Merite" nişanına layık görüldü Üniversite’de ‘Bölüm Başkanı, Dekan, Rektör, Ordinaryüs Profesör’ oldu.  Rouen Üniversitesi Rektörlüğü devam ederken şimdi 46 yıllık Fransa macerasına nokta koyup doğduğu Malatya’ya dönerek Haziran ayında yapılacak ‘Malatya İnönü Üniversitesi’ Rektörlük seçimlerine aday olduğunu açıkladı.   Doğduğum Malatya’ya Ordinaryüs Profesör olarak dönüyorum Ord. Prof. Dr. Cafer Özkul,  240 Fransız ve yabancı davetlinin katılımı ile Rouen Güzel Sanatlar Müzesinde düzenlenen ‘Nisan 2016 Fransa Rouen Üniversitesi 50. Yıldönümü kutlamaları’ gecesinde yaptığı açıklamada ‘Öğrenci olarak geldiğim Fransa’da 46 yılımı doldurdum, artık memlekete dönme zamanının geldiğini düşünüyorum. Yıllardır Üniversitede Tıp ve Eczacılık olmak üzere 7 büyük Fakülte, 2 Teknik Yüksekokul ve 3 Enstitü ile bu Fakülteler ve birimlerde bütün bilim dalları, 40 bilimsel araştırma laboratuvarı, 24.000 öğrenci, 2.250 çalışan ve 1600 e yakın araştırmacı ve öğretim görevlisini yönettim. Şimdi de Ordinaryüs Profesör Dr. Unvanıyla memleketim Malatya İnönü Üniversitesi’nin Haziran ayındaki Rektörlük seçimlerine aday oldum. Rouen’deki Rektörlük görevimden Mayıs ayı itibarıyla ayrılacağım” dedi.Üniversitenin 50. Yıl galasına Rouen Belediye Başkanı Yvons Robert,  Eski Bakan Milletvekili Valerie Fourneyon,  Milletvekili Christophe Bouillon, Senatör Catherine Morin Desailly, Bölge idaresi François Sanchez, Rouen Akademisi Rektörü Nicole Menager, Rouen Üniversitesi eski Rektörleri ve ilk mezunları, Cezayir, Madagaskar, Azerbaycan, Sudi Arabistan, Mali, Fas, Tunus, Çin ve Vietnam ile Türkiye’den İstanbul Teknik Üniversitesi Rektörü, Namık Kemal Üniversitesi Rektörü, İnönü Üniversitesi Rektör yardımcısı ile Paris Unesco Nezdinde Büyükelçimiz Hüseyin Avni Botsalı ve eşi, Paris Başkonsolosumuz Emre Kadıoğlu ve eşi de hazır bulundu. Fransa Rouen Üniversitesi 50.cı yıl kutlama törenine katılan Paris Başkonsolosu Emre Kadıoğlu ve eşi, UNESCO Nezdindeki Daimi Temsilcimiz Büyükelçi Hüseyin Avni Botsalı ve eşi, Prof. Özkul'un eşi Çağlayan Nehir Özkul ve Ord. Prof. Dr. Cafer Özkul Fransa’da başarılarla dolu 46 yılOrd. Prof. Cafer Özkul,  Hürriyet’e başarı merdivenlerini nasıl çıktığını anlatırken, 14 Aralık 1970 yılında Fransa’ya gelmesi ile başlayan hayat hikâyesinin kararlı, her zaman motive olan ve yılmayan kişiliğiyle adım adım 2016 yılına kadar geçen 46 yılda hedefine ulaştığını söyledi. Türk bilim adamı Özkul başarısında dengeli, huzurlu ve destek veren bir ailenin olmasının çok önemli olduğunu da belirtirken başarısında çoğu zaman çalışmaktan göremediği eşi ve kızlarının büyük payları olduğunun altını çizdi. Ord. Prof. Özkul, Ortaçağda mimarların katedralleri yaptıktan sonra en yüksek yerine kazıdıkları"Yaptıkların seni yapar"sözünü düstur aldığını söylerken şöyle konuştu. Yatılı Gaziantep Lisesinden Ordinaryüs Profesörlüğe“Bende Türkiye’den ayrıldığımdan beri yaptıklarımla bugünkü ben oldum. 1951 yılında Malatya Hekimhan ilçesi Kocaözü köyünde doğdum.  1970 yılında devlet parasız yatılı Gaziantep Lisesi`ni bitirdikten sonra bursla Fransa’ya gelerek öğrenimini sürdürdüm.  Biz dokuz kardeştik. Babam sırtında odun taşıyarak bizi okutmaya çalışıyordu. Gaziantep lisesini parasız yatılı okurken Liseler arası bilgi yarışmasında birinci oldum. Biri Tübitak’tan diğeri ise Etibank’tan iki Burs kazanarak Üniversite’ye girmek için İstanbul’a gittim. Tübitak bana Tıp Fakültesinde okumak için burs verdi ama İstanbul’da yaşayabilmek için yeterli değildi o nedenle Etibank’ın Fransa’da Elektrik mühendisliği için verdiği bursu seçtim.  Ancak Fransızcam lise düzeyinde olduğu için 8 ay süreyle Fransızca dil eğitimi aldım. İki yıl hazırlık sınıfında okuduktan sonra girdiğim sınavı kazanarak Mühendislik okuluna girdim. Etibank’ın verdiği burs Mühendislik Fakültesini bitirince kesildi. Ancak ben Doktora yapmak istediğim bildirdim ve Pegueot Fabrikasında çalıştım, Bağ bozumu mevsiminde bağlarda üzüm topladım, otellerde çalıştım. Etibank’a dönmek istemediğimi ve Fransa’da okumakta kararlı olduğumu anlayınca bana yeniden burs bağladı. Avrupa’nın ilk yabancı Rektörü Fransa’da 1985 yılına kadar yabancılar kadrolu Doçent veya Profesör olamıyordu o yıl kanun çıkınca önüm açıldı ve 1988 de Doçent,  1991 de Profesör oldum. 1996 de Fizik bölümüne Başkan oldum, 1997 de Dekan yardımcısı sonra Dekan, Rektör yardımcılığı ve Rektör oldum. Ben bunları bir nefeste anlattım ama süreç o kadar kolay olmadı.  Fransa’da Rektör seçilmek için ’60 kişiden oluşan idari kurul, 40 ar kişilik bilim senatosu ve öğrenci kurulu’  var. Her kurul kendi delegesini seçiyor. Seçimde aralarında öğretim görevlileri, öğrenciler, yerel yöneticiler, sivil toplum temsilcileri ve Sendika temsilcilerinden oluşan bu 140 kişilik seçici kuruldan en az 71 oy alınması gerekiyor, seçimde 126 geçerli oy çıktı ve ben ilk turda 80 oy alarak seçilerek‘Avrupa’da ilk yabancı Rektör’ unvanını aldım.Tabii bu yolda ilerlerken yalnız değildim, her zaman bana inanıp yardımcı olan laboratuvar, bölüm, fakülte iş arkadaşlarımla kararlı, dürüst, çalışkan ve motive olunca başarıya adım adım yaklaştım. Bu çalışmalarımla Fransa’da Devlet Üstün Başarı Madalyasına, Rektörlüğe, Ordinaryüs Profesörlüğe yükseldim. Bu yolda ilerlerken yıllardır desteğini esirgemeyen eşime, büyürken onları fazla göremediğim halde çok sevdiğim kızlarıma teşekkür etmeyi bir borç biliyorum. Ord. Prof. Dr. Cafer Özkul 2009 yılında Rouen Üniversitesinde Orhan Pamuk'a 'Fahri Onursal Doktor' ödülü verdi. Fotoğrafta törenden sonra Prof. Özkul ve Pamuk, Hürriyet Paris Temsilcisi Muammer Elveren ile... Enerji kaynağım hep Türkiye olduBenim için her zaman aile deyince Sevgi, iş deyince tutku, arkadaş deyince dostluk ön planda oldu. Geriye dönü baktığımda koskoca 46 yıl vatandan ayrı Fransa’da geçmiş ve dilini bile bilmeden geldiğim bu ülkede ‘Avrupa’nın ilk Türk asıllı Rektörü ve Ordinaryüs Profesörü’ olmuşum. Başarı öykümün arkasındaki enerji kaynağım hep Türkiye oldu, hiç bir zaman Türkiye’den ve Türk kültüründen kopmadım.  Şimdi artık bu serüvene iki kez seçildiğim Fransa Rouen Üniversitesi Rektörlük görevine nokta koyup Türkiye’ye doğduğum Malatya’ya da faydalı olmak için orada haziran ayında yapılacak İnönü Üniversitesi Rektörlük seçimlerine aday oluyorum” Rektör Cafer Özkul kimdir?Malatya 1 Mart 1951 doğumlu Ord. Prof. Dr. Cafer Özkul, Türkiye’de 1970 yılında devlet parasız yatılı Gaziantep Lisesi`ni bitirdikten sonra bursla Fransa’ya giderek öğrenimini sürdürdü. Hiç Fransızca bilmeden Fransa’nın Besançon kentine geldikten sonra bir dönem dil eğitiminden sonra Paris’te Yükseköğrenimini tamamlayıp Haziran 1976 da Elektrik Mühendisi oldu. Türkiye’ye dönmedi ve aynı yıl Rouen Üniversitesinde mastır yapmaya başladı. Sonra da akademik kariyere başlayarak ilk bilimsel araştırması 1980’de sunduğu “Çok hızlı Mikro holografi kullanarak alev yöntemi ile üretilen cam elyafının görüntülenmesi” konulu doktora tezi oldu. Daha sonra optik yolla görüntüleri inceleme yerine dijital görüntüleme yani dijital holografi geliştirildi. Bu Cafer Özkul‘a Profesörlük yolunu açan Devlet Doktora tezi konusu oldu. 1980 de Fizik doktoru, 1988 de Doçent, 1991’de Profesör kadrosuna getirildi ve kurduğu bilimsel araştırma laboratuvar ekibi ile optik fiberle lazer ölçüm sistemleri geliştirdi. 1996’da Fen Fakültesi Fizik bölümü başkanı, 1997’de Fen Fakültesi Dekanı oldu ve aynı yıl birinci sınıf profesörlüğe yükseldi. 1999-2002 Bilimsel araştırmadan sorumlu Rektör yardımcısı. 2003 yıllında Fen Fakültesi Dekanı, 2005 yılında Ordinaryüs Profesörlüğe yükseldi ve 2007’de Rouen Üniversitesi Rektörü seçildi. Bilimsel araştırma ve Yükseköğretime katkıları ve ayrıca Rouen Üniversitesi Rektörü olarak yöneticilikteki başarıları Fransız Devlet Liyakat Nişanı almasını sağladı.melveren@hurriyet.com
Yazı Tarihi: Nisan 30, 2016 02:49
