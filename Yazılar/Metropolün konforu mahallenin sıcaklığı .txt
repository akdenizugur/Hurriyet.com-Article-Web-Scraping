Yazı Yazarı: Sevil Erkuş
Yazı Başlığı:  Metropolün konforu mahallenin sıcaklığı 
Yazı Linki: https://www.hurriyet.com.tr/yazarlar/sevil-erkus/hindistanin-ankara-buyukelcisi-bhattacharyya-gandinin-150-dogum-gununu-hep-birlikte-kutlayacagiz-40972757
Yazı İçeriği: Fotoğraflar: Mert Gökhan KOÇBaşkent Ankara’daki görevine haziran ayında başlayan Hindistan’ın Ankara Büyükelçisi Sanjay Bhattacharyya, Hürriyet Ankara’ya konuştu. “Türkiye ve Hindistan önemli, hızlı ve kapsamlı bir dönüşüm sürecinden geçiyor. Uzun süredir buna benzer bir değişim süreci yaşamamıştık. Türkiye gibi biz de G-20 üyesiyiz ve en hızlı büyüyen ülkesiyiz. Son çeyrekte yüzde 8.2 büyüme oranı yakaladık. Ayrıca en çok yeşil alan yatırımı alan ülkeyiz. Son iki yolda bu alanda Çin’i geçmiş durumdayız. Tüm bunlar 90’lı yılların başından bu yana ara vermeden yaptığımız reformlar sayesinde oluyor.BÜROKRASİDE KIRMIZI HALI DÖNEMİNE GEÇTİKBürokraside zorluk yaşatma döneminden, bürokraside kırmızı halı döneminde geçtik. Hindistan’da bu süreçte düşünce yapısında da değişim yakaladık. Bunu demokrasiye olan büyük inancımızla yapıyoruz. İnsanlarımızın yerel yönetime katılımı çok yüksek. Seçimle iş başına gelen köy konseylerimizin belli bir oranı kanun gereği kadınlardan oluşmakta. Tüm bu yıllar boyunca çok güçlü kurumlar oluşturduk. Yasama, yürütme ve yargı arasında bir denge sağladık. Medya, sivil toplum kuruluşlarımız da çok aktif ve çok sesli. Ülkemde devam eden süreçlere ilişkin pek çok eleştiriyi de gündeme getirmekteler.SEĞMENLER’DE TOPLANACAĞIZBüyükelçi Sanjay Bhattacharyya, Mahatma Gandi’nin 2 Ekim’deki 150’nci doğum yıldönümü kutlamalarıyla ilgili, “Mahatma Gandi’nin 150’nci doğum yıldönümünü kutlamak üzere tüm yıl sürecek etkinlikler gerçekleştireceğiz. Gandhi’nin doğum günü olan 2 Ekim’de Seğmenler Parkı’nda toplanacağız ve bir barış yürüyüşü yapacağız. Gandhi’nin her sabah uyandığında söylediği bir şarkısının yer aldığı bir albümü, Kültür Bakanlığı’nın desteğiyle 2 Ekim’de Türkiye’de de yayınlayacağız. Seminerler ve çalıştaylar yapacağız. Planladığımız bir başka kültür aktivite ise Hindistan’a Bakış Resim Yarışması olacak. Okul çocuklarına festival atmosferinde Hindistan’dan yansımaları görecekleri bir aktivite olacak. Ödül töreninde çocukları eğlendirmesi için Bollywood’dan bir grubu getirmek istiyoruz. Türkiye ve Hindistan çok genç nüfusa sahip iki ülke. Bu nedenle gençlerimizi etkileşime sokmamız çok önemli.ANKARA’DA METROPOL KONFORU İLE MAHALLE SICAKLIĞI VAR Büyükelçi Sanjay Bhattacharyya, Ankara’yı ise şöyle tanımladı:“Ankara’ya geleli sadece üç ay oldu ama sanki kendimi ikinci evimde gibi hissediyorum. Ankara bir metropolün konforunu ve bir mahallenin sıcaklığını birlikte taşıyan albenili bir kent. Şu anda yaşadığımız Çankaya bölgesinde yeşilliğin ve sakinliğin tadını çıkarıyoruz.”DOST CANLISI İNSANLAR“Türkiye güçlü bir tarih ve kimliğin hissedildiği güzel bir ülke. Kültürel farklılıklar zenginlik katıyor. Altyapısı dünya standartlarında ve modernleşme güdüsü gayet güçlü. Ancak Türkiye’nin en güzel tarafı, dost canlısı insanları.”BOLLYWOOD ÜNLÜLERİ TÜRKİYE’YE GELECEKBüyükelçi Bhattacharyya, 2019 Uluslararası Hint Filmleri Akademisi Ödülleri’nin Türkiye’de yapılması için özel bir şirketin girişimda bulunduğunu ve gerçekleşirse, bu organizasyon vesilesiyle Bollywood ünlülerinin Türkiye’ye geleceğini söyledi.HİNDİSTANLI YOGACI DERS VERECEKHaziran ayında Ankara’daki görevine başlayan Büyükelçisi Bhattacharyya’nın ilk etkinliklerinden biri de büyükelçiliğin Botanik Parkı’na bakan yerleşkesinde kalabalık bir Ankaralı grup için düzenlenen yoga seansıydı. Önümüzdeki günlerde Hindistan’dan gelecek bir yoga eğitmeninin de düzenli dersler vermesi planlanıyor.
Yazı Tarihi: Ekim 01, 2018 09:56
