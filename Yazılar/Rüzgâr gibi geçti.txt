Yazı Yazarı: Tolga Akyıldız
Yazı Başlığı: Rüzgâr gibi geçti
Yazı Linki: https://www.hurriyet.com.tr/yazarlar/tolga-akyildiz/ruzgar-gibi-gecti-41968550
Yazı İçeriği: Müzik piyasası açısından oldukça hareketli bir yıl geçirdik. Şarkılarıyla algoritmaya etki eden rap’çilerden Uzi, başta ‘Krvn’ olmak üzere toplamda dört şarkısı ve sosyal medyanın da etkisiyle büyük bir ivme yakaladı. Sefo’nun fenomen haline gelen ‘Bilmem mi’ adlı şarkısı ve ‘Toz Duman’ı Türkçe reggaeton’un dijitalde gördüğü ilgiyi kanıtladı. Ezhel eskisi kadar güçlü olduğunu ‘Bul Beni’yi dillerde marş haline getirerek gösterdi. Uzunca bir süredir öne çıkma sırasını bekleyen BEGE (Berkcan Güven) ‘BEGEFENDİ’ albümüyle rüştünü ispatladı. GÜÇLÜ İŞBİRLİKLERİ Anıl Piyancı ‘İzmir’ albümüyle yükselişini sürdürdü. Reynmen, Zeynep Bastık’la yaptığı ‘Yalan’ ve akabinde ‘Pare’yle çıkışına devam etti. Lvbel C5, Batuflex, Cakal, Bedo, Patron, Contra, Murda, MERO, No.1, Khontkar, Ozbi, Şehinşah, Kamufle, Aga B, Gazapizm, Ceg gibi isimler çok dinlenen şarkılarıyla rap’in gücüne güç kattı.Güneş, Lil Zey, Yase ve Elanur öne çıkan kadın rap’çiler arasındaydı. Sagopa Kajmer’in 12 dakikalık ‘Saldırground’ teklisi ‘eski okul’severleri mutlu etti. Yaz başında ‘Hay Hay’ diyen Hadise sonbaharda bir oyun platformunun resmi müziği olarak ‘Coş Dalgalan’ı yaptı. Aynı platforma resmi şarkı yapanlar arasında Ece Seçkin de vardı. Hadise ayrıca ‘O Ses Türkiye’den ‘O Ses Rap’ jürisine transfer oldu. Aleyna Tilki ‘İşte Bu Benim Masalım’ adlı gençlik dizisinde hem oyunculuğunu hem de farklı müzikal renklerini gösterdi. Ayrıca ‘Retrogade’ ve ‘Real Love’da girdiği Galantis ve Dillon Francis işbirlikleriyle yurtdışına göz kırptı. ‘Sır’ teklisi ilgi çekti. Edis, yılın en başarılı isimlerinden biriydi; ‘Martılar’ ve ‘Arıyorum’ ses getirdi. Anıl Piyancı ve Ekin Beril’le yaptıkları ‘Kainat’sa reklam işi olmasına karşın müzikal hedefine ulaştı. Zeynep Bastık, YouTube cover’larıyla başlayan kariyerini ‘Zeynodisco’ adlı ilk albümüyle taçlandırdı. Yüzyüzeyken Konuşuruz; ‘Sen Varsın Diye ve ‘Son Seslenişim’in yanı sıra ‘Yargı’ dizisiyle yeniden ünlenen ‘Dinle Beni Bi’nin keyfini sürdü. Grubun solisti Kaan Boşnak kişisel ve kolektif çalışmalarını ayrıca sürdürdü. Adamlar’dan ‘Harekete Kimse Mani Olamaz’ adlı güçlü bir EP geldi. Teoman piyano ve akustik konser konseptli çalışmalarının yanı sıra ‘son albüm’ dediği ‘Gecenin Sonuna Yolculuk’la istediği sound’a kavuştu.Dans altyapıları denince akla gelen isimler Arem Özgüç ve Arman Aydın, özellikle Oğuzhan Koç ve Buray’la yaptıkları şarkılarla sinerji yarattılar. Zeynep Bastık ve Reynmen’in ‘Yalan’daki başarısında da etkili oldular. Kerimcan Durmaz ‘Peşimde’ ve ‘Vida Loca’yla müzik kariyerine iddialı bir başlangıç yaptı. Ece Mumay’ın ‘Peri’, Sura İskenderli’nin ‘Yok’ adlı teklileri kitleleri sürükledi.Ajda Pekkan’ın kendi adını taşıyan yeni albümüne şapka çıkardık. Sezen Aksu, başta ‘Demo 2’ projesi olmak üzere klasikleriyle ilgi görmeyi sürdürdü. Sıla, Yalın’la yaptığı ‘Ver O Zaman Gömleklerimi’ teklisine ek olarak ‘Rüyanda Görsen İnanma’ ile yılı tamamladı. Yalın ‘Yaz Gülü’yle yaza damga vuranlar arasındaydı. Kenan Doğulu ‘Bumaya’yla tek kurşunu doğru kullandı.Ajda 75 yaşını yeni bir albümle taçlandırdı.Pinhâni’nin ‘Küçük Bir Evde’ kayıtları içimizi ısıtırken ‘Dünyadan Uzak’ adlı şarkıları Sakiler yorumuyla yeniden keşfedildi. Yüksek Sadakat uzun bir aradan sonra ‘Rengarenk’ albümüyle gelirken Gripin ‘Belki Çok da Şey Yapmamak Lazım’la konserlerine başladı. Yılın son günlerinde gelen güçlü mor ve ötesi şarkısı ‘Forsa’ ve maNga’nın ilk bağımsız albümü ‘Antroposen 001’ büyük heyecan uyandırdı. Göksel ‘Çölde Bi’ Vaha’yla kendini hatırlattı. Sertab Erener ‘Her Dem Yeşil’ albümünü ve UNDP Türkiye için ‘Who’s Gonna End’ parçasını yayımladı.Nil Karaibrahimgil’in ‘Diskotek’i sonrası ebeveynleri uyaran ‘Uyan Anne’si yılın son günlerinde çıkageldi. Karsu’nun Sezen Aksu şarkısı ‘Gülümse’ yorumu ve ‘Sonunda’sı öne çıktı. Candan Erçetin bu yıl tek şarkıyla ‘Teselli’ verirken modern altyapılarla buluştu. Ceyl’an Ertem’in birini Haluk Levent’le yayımladığı 4 şarkıdan sonuncusunu mayıs ayında dinledik. Haluk Levent, Melek Mosso’yla yaptığı ‘Zülüf’ü ve yıl ortasında ‘Doğaya Mektup’u yayımladı. Melike Şahin ‘Merhem’ albümüyle büyük ilgi gördü, hak ettiği başarıyı yakaladığı bir yıl geçirdi.Mabel Matiz elektronik altyapılarla ‘Kahrettim’ derken İrem Derici ‘Vazgeçtim İnan’ ve ‘Affeder mi Aşk Bizi’yle şans aradı. Kalben ‘Eski Yeniler’de hit’lerini yeniden kaydederken Teoman’lı ‘Robot Kozmonot’la’ dikkat çekip en son ‘Çünkü Başka Sen Yok’ dedi. Simge ‘Sevmek Yüzünden’, Demet Akalın ‘Bi Daha Bi Daha’; Hande Yener ‘Sahte’ teklisi sonrası rap’çi Tepki’yle ‘Olmazsan Olmaz’ı yayımladı. Yıldız Tilbe yılı ‘Peşindeyim Koşa Koşa’yla geçirdi.Alternatif müzik dünyasından bu yılın dikkat çeken isimleri arasındaysa Madrigal, Perdenin Ardındakiler, Evdeki Saat, İkiye On Kala, Kendimden Hallice, Sufle, Canozan, Batu Akdeniz, Batuhan Kordel, Mela Bedel, Hedonutopia, Can Bonomo, Fikri Karayel, Emir Can İğrek ve Cem Adrian vardı.ADELE’İN ‘30’U KONUŞULDUDünyada K-Pop fırtınası BTS’in öncülüğünde yükselişini sürdürdü. BTS’in özellikle ‘Butter’ ve Coldplay’le yaptığı ‘My Universe’ teklileri ses getirdi. Coldplay iddialı albümü ‘Music Of The Spheres’in şarkılarıyla gündem yarattı. The Weeknd aldığı sayısız adaylık ve birçok ödülle Grammy’ye damga vurdu.2021’de BTS, Türkiye’de en çok dinlenen K-Pop grubu oldu.Rap müzisyeni olarak Pop Smoke ‘Faith’, Megan Thee Stallion ‘Something For Thee Hotties’, Lil Nas X ‘Montero’, Doja Cat ‘Planet Her’ albümleriyle göz doldurdu. Doja Cat ve SZA eşliği ‘Kiss Me More’ yılın olaylarından biriydi. Drake’in ‘Certified Lover Boy’ ve Kanye West’in ‘Donda’ albümleri büyük bir rekabet içine girdi.Ed Sheeran ‘=’ (Equals) albümü ve şarkı versiyonlarıyla ödüle doydu. Bruno Mars’lı Silk Sonic öne çıktı. DaBaby, Juice Wrld, Lil Baby ve Cardi B de adlarından söz ettirmeyi başardı. Latin âlemlerindeyse Bad Bunny, J Balvin, Maluma, Ozuna, Becky G ve Rosalia’nın borusu öttü. Rock/alternatif dünyasında Machine Gun Kelly ve AJR; elektronik/dans âlemlerinde Lady Gaga ve Marshmello emeklerinin karşılığını aldı.Taylor Swift eski albümlerinin yeni versiyonlarını kaydetti, Ariana Grande ‘Positions’ albümünün etkisini artırıp Kid Cudi ile ‘Just Look Up’a imza attı. Olivia Rodrigo ilk albümü ‘Sour’da büyük başarı yakaladı, birçok ödül almayı da başardı. Dua Lipa ‘Future Nostalgia’nın etkisini ‘Moonlight’ edisyonu ve remix’lerle sürdürdü. Beyoncé ‘King Richard’ filminin müziği ‘Be Alive’ı yayımladı. Billie Eilish’in ‘Happier Than Ever’, H.E.R.’ün ‘Back Of My Mind’, Nicki Minaj’ın ‘Beam Me Up Scotty’ albümleri yılın iyilerindendi. Apple Ödülleri Fransızcada Aya Nakamura, Almanca rap’te RIN, Afrika müziğinde Wizkid, J-Pop’ta Official HIGE DANdism’e gitti. Adele ‘30’ albümüyle yılın en çok konuşulan işlerinden birine imza attı.SPOTIFY’A GÖRE 2021’DE TÜRKİYEEn çok dinlenen şarkılar:En çok dinlenen sanatçılar: En çok dinlenen albümler: En çok dinlenen gruplar:En çok dinlenen yeni sanatçılar:En çok dinlenen K-Pop sanatçıları:En çok dinlenen soundtrack’ler:Türkiye kökenli sanatçıların dünya genelinde en çok dinlenen şarkıları: Dünya genelinde en çok dinlenen Türk sanatçılar: Shazam’da en çok arananlar:  PANDEMİDE NOSTALJİK OLDUK:2010’ların en çok dinlenen 5 şarkısı:2000’lerin en çok dinlenen 5 şarkısı:1990’ların en çok dinlenen 5 şarkısı:1980’lerin en çok dinlenen 5 şarkısı:1970’lerin en çok dinlenen 5 şarkısı:1960’ların en çok dinlenen 5 şarkısı:
Yazı Tarihi: Aralık 26, 2021 06:29
