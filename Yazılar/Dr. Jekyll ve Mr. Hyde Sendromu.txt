Yazı Yazarı: Hamit Hamutcu
Yazı Başlığı: Dr. Jekyll ve Mr. Hyde Sendromu
Yazı Linki: https://www.hurriyet.com.tr/yazarlar/hamit-hamutcu/dr-jekyll-ve-mr-hyde-sendromu-40752371
Yazı İçeriği: Gündüz: BeyefendiGece: VahşiGündüz: SaygınGece: SapıkBazen: DoktorBazen: KatilSaygın Doktor Jekyll ile gece dönüştüğü karakter Mr. Hyde’ın hikayesini anlatan kitap ‘alter-ego’ ya da ‘ikinci kişilik’ vakasının çok güzel bir örneği (yazarı Robert Louis Stevenson aynı zamanda çocukluğumuzun favori kitaplarından Define Adası’nın da yazarı). Çizgi roman ve filmlerden tanıdık olduğumuz bir duruma benziyor aslında:Ofiste: İçine kapanık gazeteciBina yanarken: Uçan adamya daArada sırada: Editörüne kendini beğendirmeye çalışan hafif sünepe bir fotoğrafçıHemen arkasından: Sağa sola ağ atan taytlı kahramanya da Gündüz: Bürokratik sigorta işleriyle uğraşan içi geçmiş masa başı çalışanıGece: Otoparkta vahşi dövüşçü ve ayaklanma organize eden yakışıklı serseriCevapları tahmin etmişsinizdir: Superman, Spiderman, Tyler Durden (Dövüş Kulübü).Teknolojide de bunun çok iyi bir örneğini yaşıyoruz bu günlerde:Sabah: En heyecan verici gelişmeAkşam: En korkutucu gelişmeBazen: Dünyayı kurtaracakBazen: Dünyayı yok edecekArada sırada: İnsanlığı yüceltecekArada sırada: İnsanlığın sonunu getirecek Bir filmde: İyi bir kız arkadaş Başka bir filmde: KatilBir uzmana göre: Herkesi işsiz bırakacakBaşka bir uzmana göre: Herkesin refah seviyesini artıracakStephen Hawking’e göre: Ne pahasına olursa olsun kontrol altına alınmalıBill Gates’e göre: Abartacak bir şey yokNeden bahsettiğimi anlamışşınızdır herhalde. Bilim adamlarından ekonomistlere, taksi şoförlerinden fütüristlere herkesin aklını kurcalayan, çağımızın en moda terimlerinden yapay zeka tabii. Benim bu konudaki görüş ve konuyla ilgilenenlere önerim şöyle:1. Başka pratik sıkıntılar yaratacaktır ama insanlığı yok edeceğini düşünmüyorum. Çok uzun vadede güneş yapacak zaten bu işi.2. İş dünyasındaysanız yapay zekanın sizin sektörünüz ve şirketiniz için neleri daha verimli ya da etkin yapmanızı sağlayabilir diye düşünmeniz her şeyden faydalı olacaktır. Bunun için de ‘bu işler çok teknik ya da karmaşık’ demeden makine öğrenmesini bilen birileriyle konuşun (hatırlatma için: makine öğrenmesi yapay zeka uygulamaları geliştirmek için kullanılan teknoloji ve algoritmalara verilen ad). Felaket senaryolarını düşünmekten ya da yapay zekayı başkalarını ilgilendiren soyut bir kavram gibi düşünmekten çok daha iyi olacaktır bu yaklaşım. Özellkle işinizin doğal akışı dolayısıyla üretilen veri çoksa (yazı, doküman. fotoğraf, video ve her türlü rakamsal bilgi) hiç vakit kaybetmeyin derim. 
Yazı Tarihi: Şubat 25, 2018 04:35
