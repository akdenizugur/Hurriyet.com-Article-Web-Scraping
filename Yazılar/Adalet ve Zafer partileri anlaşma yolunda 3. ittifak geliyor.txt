Yazı Yazarı: Yalçın Bayer
Yazı Başlığı: Adalet ve Zafer partileri anlaşma yolunda 3. ittifak geliyor
Yazı Linki: https://www.hurriyet.com.tr/yazarlar/yalcin-bayer/adalet-ve-zafer-partileri-anlasma-yolunda-3-ittifak-geliyor-42056074
Yazı İçeriği: Yeni ittifakın görüşmelerinin Prof. Dr. Ümit Özdağ’ın Zafer Partisi ile Dr. Vecdet Öz’ün Adalet Partisi arasında yapıldığı ortaya çıktı. Öz, Özdağ’ın Suriyeli mülteciler dahil bütün görüşlerine katıldığını söyledi.18 Haziran 2023 tarihinde yapılacak olan Cumhurbaşkanlığı ve Milletvekili Genel Seçimleri, Türkiye Cumhuriyeti’nin kaderini belirleyecek. Seçimler öncesinde AKP/MHP ile CHP/İYİ Parti/SP/DP/DEVA ve Gelecek partileri ‘sahnede’ yer alırken bazı partilerin adları da kulislerde yer alıyor.Tartışmalar üzerine parlamento dışında bir partinin yetkilisi şu değerlendirmeyi yapıyor:“Bugünkü tartışmalarda mülteci konusu öne çıkıyor, biz iktidar-muhalefet diye bakmayız. Mülteciyi tabii ki önce bağrımıza basarız.Ama Türkiye Cumhuriyeti, Hilal-i Ahmer Cumhuriyeti değildir. Bir yardım kuruluşu değildir. Ayrıca biz Avrupa’nın çöplüğü de değiliz, işe yaramayan adamları istemeyiz, beyin takımı oluşturur, üreten ülke oluruz.”Sorunlar çözümleri zorunlu kılar. Seçimler de Türkiye Cumhuriyeti’nin kaderini belirleyecektir!AP Genel Başkanı Vecdet Öz, Zafer Partisi ile yürüttükleri ilişkileri anlatırken şöyle konuştu:“Bu seçimle birlikte ülkemiz ya Cumhuriyet’in kuruluş felsefesine ve kodlarına geri dönerek yeniden parlamenter sistemle yönetilen laik, demokratik, sosyal bir hukuk devleti olacak ya da mevcut otokratik anlayışın önü açılarak karanlığa sürüklenecektir. AP olarak böyle bir şeye izin vermemiz asla mümkün değildir.”OYLAR VE MİLLET İTTİFAKI“Şunu asla unutmamak gerekir ki bu ülkede merkez sağa mensup dindar ve aynı zamanda Atatürkçü olan ciddi bir seçmen kitlesi vardır. Merkez sağda alternatif bir ittifak olmadığı için bizzat CHP’ye verilen büyük destek görülmektedir. Bu oylar sevgi oyu değil tepki oyudur; emaneten verilmiştir ve şu an açıkta beklemektedir. Bize göre bu oy oranı yaklaşık yüzde 25’tir. Cumhur İttifakı’na oy vermemekte kararlı lakin muhteviyatında kendini temsil edecek bir parti bulamadığı için ‘Millet İttifakı’na oy vermekte kararsız olan sağ ağırlıklı bu seçmen kitlesi muhatabını aramaktadır.”GÜNÜN SÖZÜ“Seveceğin bir iş seçersen, yaşamında bir gün bile çalışmış olmazsın.”KonfüçyüsBAĞIMSIZ KİTAPÇILAR GÜNÜTürkiye Yayıncılar Birliği (TYB), dünyada her yıl nisan ayının son cumartesi gününün, Bağımsız Kitapçılar Günü olarak kutlandığını hatırlattı: “TYB olarak, OKUYAY Platformu’nun açıklamasına göre, sosyalleşmenin, keşfetmenin ve okuma tutkusunun aşılanmasının adresi olan kitapçıları destekliyor, tüm paydaşları biricik kültür adacıklarımız olan kitapçılara sahip çıkmaya davet ediyoruz. (Sosyal medyada #bağımsızkitapçılargünü #bağımsızkitapçılar hashtagleri kullanılacaktır.)”YEMEK İSRAFINI DURDURGıda İsrafı Endeks Raporu’na göre, dünyada üretilen gıdanın 3’te biri israf ediliyor. Türkiye’nin yıllık gıda israfı faturası 214 milyar TL’yi buluyor. Dünyanın lider yemek ve destek hizmetler sağlayıcısı Sofra/Compass Group, günümüzün en büyük küresel sorunlarından biri haline gelen yemek israfı konusuna sosyal sorumluluk bilinciyle yaklaşan kurumlardan biri. Grup, ‘Yemek İsrafını Durdur Günü’ girişimiyle bu yıl da Türkiye’nin de dahil bulunduğu tüm ülkelerde çeşitli farkındalık çalışmaları gerçekleştirerek herkesi gıda israfının önüne geçmeye davet ediyor.ALKOL VE DEVLET PRENSİBİAlkollü içeceklere yüzde 40 zam daha geleceği söyleniyor.Tercihlerin üzerine bu kadar gidilir mi?İnsanlar, başının çaresine bakarken zehirleniyor, “merdiven altına” yöneliyor. Artışlar talebi bitiriyor, devlet gelirden oluyor. Halbuki, tüketenin parası, tüketmeyenin sağlığı değil mi, devletlerin prensibi?Metin ALTAYMESAJ PANOSU“Maaş artışları için temmuz ya da ocak ayını beklemeye gerek yok. Her ay açıklanan enflasyon oranında zam yapılsın.”Türk-İş Başkanı Ergün ATALAY1 Mayıs’ta Taksim Anıtı’na üç işçi konfederasyonunun (DİSK, Türk-İş ve Hak-İş) çelenk koyması, işçi hareketinin neden etkisiz olduğunun ve varlıklarını borçlu oldukları demokrasiyi neden koruyamadıklarının en acı resmidir.Engin ÜNSALDEVA Partisi Hukuk ve Adalet Politikalarından Sorumlu Genel Başkan Yardımcısı Mustafa Yeneroğlu, “3 Mayıs Dünya Basın Özgürlüğü Günü” hakkında bir açıklama yaptı ve “Basın özgür değilse kimse özgür değildir. Türkiye basın özgürlüğünde 180 ülke arasında 149. sırada” dedi.
Yazı Tarihi: Mayıs 04, 2022 06:29
