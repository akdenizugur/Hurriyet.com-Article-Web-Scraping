Yazı Yazarı: Fatih Tekeci
Yazı Başlığı: Aracı sen park et parayı vale alsın
Yazı Linki: https://www.hurriyet.com.tr/yazarlar/fatih-tekeci/araci-sen-park-et-parayi-vale-alsin-41983437
Yazı İçeriği: Mevzu, alışveriş merkezlerinin(AVM) bazılarında “vale hizmeti” adı altında alınan “otopark ücreti” meselesi.*Vatandaş aracını kendi park ediyor, üstüne bir de vale’ye ücret ödüyor. İlave hiçbir hizmet yok.*TÜDEF’in aktardığına göre şikâyetler almış başını gitmiş.Ve TÜDEF, bu konuyu Ticaret Bakanlığı’nın Haksız Fiyat Değerlendirme Kurulu’na taşımaya hazırlanıyormuş.*İşte tüketicilerden TÜDEF’e, oradan da Burada Okur Yazar’a ulaşan “AVM’lerdeki vale hizmeti” ile ilgili şikâyetler -özetiyle- şöyle:BİRKAÇ SAAT İÇİN 20-30 LİRA“Başta Ankara olmak üzere birçok ildeki bazı AVM’ler, ‘vale hizmeti’ adı altında -ilave bir hizmet sunmadan- tüketicilerden birkaç saat için 20-30 lira arasında değişen otopark ücreti alıyor. Bu durum tüketiciyi bezdirdi, TÜDEF’e şikâyet yağıyor. ÇEŞİTLİ ŞİRKETLERE İHALE EDİYORAVM’ler ‘vale hizmeti’ adı altındaki bu işi çeşitli şirketlere ihale ediyor. Aslında tüketici, kendi aracını AVM’nin girişine yakın bir bölgeye yine kendisi park ediyor. Yani bir ‘vale hizmeti’ adı altında ‘Aracı alalım biz park edelim’ şeklinde verilen bir hizmet yok. AVM’YE Mİ YOKSA BELEDİYEYE Mİ AİTYol kenarlarını kiralayan AVM’ler de var. Burası AVM’ye mi ait yoksa belediyeye ait bir kaldırım mı belli değil. TÜDEF olarak, AVM’lerdeki bu haksız uygulamayı ve ‘vale hizmeti’ adı altında alınan bu ücretleri Ticaret Bakanlığı’nın Haksız Fiyat Değerlendirme Kurulu’na şikâyet edeceğiz.”FAHRİ TRAFİK GÖREVLİSİ CEZALARINDAN ARTIK BEZDİKOkurumuz Yıldır Ertem, “Bizler Çankaya’nın Büyükesat Mahallesi sakinleri olarak fahri trafik görevlisi cezalarından artık bezdik” demiş.TEK YÖN UYGULAMASI KALDIRILSINÇayhane, Kahraman Kadın, Kaptanpaşa ve Turgutlu gibi sokaklardaki “tek yön” uygulaması nedeniyle mağduriyetlerin yaşandığını aktaran okurumuz, “Bu sokaklardan iki tanesi çıkmaz sokak! Lakin, mahallemizde oturan bir fahri trafik müfettişi, bu yolları kullanan ve zorunlu olarak ters yöne giren araçlara bin 400 TL’ye varan cezalar kesiyor. Trafik akışı açısından hiçbir pratik faydası olmayan tek yön uygulamasının kaldırılmasını; mahalle sakinleri ile taksici esnafının cezalardan kurtarılmasını istiyoruz” ifadelerini kullanmış.ABB ÇALIŞMALARA HIZ VERSİNBurası Altındağ’ın Kale Mahallesi’ndeki Yenihayat İlkokulu’nun önü. Fotoğrafı çeken/gönderen ve isminin gizli kalmasını isteyen bir okurumuz, “Okula giriş-çıkışlar hem öğrenciler hem de araçlarıyla okula gelen öğretmenler için zor bir hal aldı. Ankara Büyükşehir Belediyesi’nden(ABB) çalışmalara hız vermesini ve yaşanan mağduriyetleri bir an önce gidermesini istiyoruz” diyor.OKUR RADARI(1)ADRES ARAYAN NASIL BULACAK?Okurumuz Can Hayat Özyurt, bu fotoğrafı Yenimahalle’nin Demetlale Mahallesi İvedik Caddesi’nde çekmiş ve “Levhaların çoğu yerinde yok. Adres arayan nasıl bulacak?” diye sormuş.(2)KALDIRIMIN TAPUSUNU MU ALIYOR?Okurumuz Ahmet Işık, bu fotoğrafı Çankaya Tapu Müdürlüğü’nün önünde çekmiş. Fotoğrafa bakınca ilk akla gelen ise şu oluyor: Acaba kaldırımın tapusunu mu alıyor?20 ARALIK 2021Okurumuz Atila Güneş: “Sincan Harikalar Diyarı’nın 8 no’lu girişindeki çocuk oyun alanında yer alan salıncaklardan birinin bilyeleri kırılmış. Salıncağı tutan mil de sallanmaktan artık erimiş. Ankara Büyükşehir Belediyesi(ABB), başta bu salıncak olmak üzere parktaki tüm oyuncakların bakımını kapsamlı şekilde yaptırmalı. Hiçbir çocuğun canı yanmamalı.”8 OCAK 2022Okurumuz Atila Güneş: “Maalesef parkta hiçbir gelişme yok. Basın yolu ile yapılan bu önemli konuyu görmezden gelmeleri beni çok üzdü. Oysa bunların tamiri hem çocuklarımızı koruyacak, hem de belediyenin(ABB) bir dava ile karşılaşmasını ve maddi zararını engelleyecek. Basit bir bütçe ile yapılacak kazan kazan temelli bir konuydu bu.”
Yazı Tarihi: Ocak 17, 2022 06:29
