Yazı Yazarı: Deniz Gürel
Yazı Başlığı: Bu şehrin kaderi
Yazı Linki: https://www.hurriyet.com.tr/yazarlar/deniz-gurel/bu-sehrin-kaderi-41969679
Yazı İçeriği: Neyse ki son yıllarda farkındalığı artan bir güne dönüştü. Şehrin dört bir yanı bayraklarla donatıldı... Siyasetin her kesimi güçlü bir şekilde kutladı... Ankara Büyükşehir Belediyesi ve ilçe belediyeleri de düzenledikleri etkinliklerle bu mühim günü yad etti.(Bu arada, Hürriyet Ankara olarak geçmiş yıllardan bu yana tarihi bir o kadar da hayati günle ilgili farkındalığı artırmak için yaptığımız yayınları da hatırlatmadan geçersem, ekip arkadaşlarıma haksızlık etmiş olurum.)* * *Türkiye’nin kaderini değiştiren, Ankara’nın başkent olarak belirlenmesinin temellerinin atıldığı 102 yıl öncesindeki o tarihi günü, ilk kez bu kadar güçlü kutlayacaktık ki yine bir şeyler oldu ve gündem değişti.İktidar ve muhalefet arasındaki ‘İstanbul kavgası’, Ankara’yı bir anda perdeledi. Her zaman olduğu gibi konu İstanbul olunca, Ankara unutuldu. Siyasetin başkenti, Ata’sının geldiği yılın 102’nci yıldönümünde yine ikinci planda kaldı.* * *Biz maalesef buna alışığız. Düşünsenize, en son resmi bir milli futbol müsabakası, Türkiye’nin başkentinde 1992 yılında oynanmış. O gün doğan çocuklar bugün 30 yaşında. Bugün istense de oynanamaz, çünkü stadyum yok.Türkiye’nin neresine gitseniz görebileceğiniz fuar alanı Ankara’da yok. Ankara Valiliği, Ankara Büyükşehir Belediyesi, Türkiye Odalar ve Borsalar Birliği, Ankara Ticaret Odası, Ankara Sanayi Odası... Aklınıza kim gelirse ortak şirket kurmuştu fuar alanını yapabilmek için. Sonuç ortada, yıllar geçti fuar alanının sadece temeli var.Esenboğa Havalimanı-kent merkezi arasında metromuz bile yok. Siyasi gündem yüzünden, iktidarının da muhalefetinin de ‘kentsel ihtiyaçlarını unuttuğu’ bir başkent Ankara.* * *Bu mutlu ve gururlu günde daha fazla içinizi karartmayayım.Ankara’ya gelişinin 102’nci yılında Mustafa Kemal Atatürk’e ve silah arkadaşlarına ne kadar teşekkür etsek az.“İyi ki geldin Paşam...”201920202021
Yazı Tarihi: Aralık 28, 2021 06:30
