Yazı Yazarı: Arda Sayıner
Yazı Başlığı: Londrada turizm çıkarması
Yazı Linki: https://www.hurriyet.com.tr/yazarlar/arda-sayiner/londrada-turizm-cikarmasi-42050223
Yazı İçeriği: Hedef 5 milyon turistAçıkçası Rusya-Ukrayna savaşıyla birlikte İngiltere’nin Türkiye’deki turizmi için ne kadar önemli bir pazar olduğu bir kez daha ortaya çıktı.Bu doğrultuda Londra’daki Imagine Türkiye zirvesinin düzenlenme tarihini ve seçilen lokasyonu isabetli buldum.Zirvenin açılış konuşmasını yapan Türkiye’nin İngiltere büyükelçisi Ümit Yalçın, “Ülke olarak hedefimiz İngiltere’den gelen turist sayısını yıllık 5 milyona çıkarmak” dedi.Kanımca gayet ulaşılabilecek bir hedef. Türkiye’nin hizmet kalitesi, misafire verdiği değer ve otellerin sunduğu servis seviyesi hiçbir ülkede bu düzeyde değil. Çok net.Bunun yanında sahip olduğumuz tarihi ve doğal değerlerle birlikte bu hedefler gayet ulaşılabilir duruyor. Yeter ki Türkiye markasını ve algısını doğru konumlayabilelim.Etkinliği organize eden Imagine Türkiye’nin kurucusu Yalçın Avcı profesyonel turizm geçmişi yanında kendini Türkiye’nin tanıtımına adamış bir   turizm elçisi.Tatil turizmi ile beraber Türkiye’nin sağlık turizmi alanındaki önemine de vurgu yapan Yalçın Avcı, “Türkiye sağlık turizmi alanında tek kelimeyle dünya lideri. Sağlık operasyonlarındaki başarımız Türkiye’nin destinasyon olarak tanınmasına, hem havayolları hem de şehir ve resort otellerinin daha fazla turist sağlamasına imkan tanıyor. İngilizlerin sağlık alanındaki memnuniyetleri Türkiye algısına katkı veren önemli bir nokta. Bu memnuniyeti artırmak ülkemizin marka değerini de yükseltecektir. Tüm bu hedeflerle British Museum gibi prestijli bir mekanda bir araya gelmek gurur verici” dedi.Yalçın AvcıMayfair’in en yenisiLondra’da en son ziyaret ettiğim restoran geçtiğimiz aylarda açılan Jeru oldu. Ünlü elektro keman sanatçısı Giselle Tavilson’un şovunu izlemek için gittiğim Mayfair’deki mekanın hem ambiansı hem de menüsü dikkat çekici.İki katlı restoranın alt katı hafta sonları perküsyon ve DJ performansı alanına dönüşerek canlı şovlara sahne oluyor.Michelin yıldızlı şef Roy Ner’in hazırladığı lezzetler ise çağdaş Ortadoğu mutfağının yansıması.17 yıl Avustralya’da şeflik yapmış ve ailesi Faslı olan Ner’in tariflerinde her iki yarım kürenin esintilerine rastlayabilirsiniz.Mekanın yöneticilerinden Alex Barchman ise Jeru’yu ziyaret ettiğinizde tanışmanız gereken isimlerden. Giyim tarzı ile dikkat çeken Barchman için 25 yıldır hizmet verdiği Londra gastronomi dünyasının en renkli karakterlerinden biri diyebiliriz.Alex Barchmanİkonik fuarGeçen hafta Londra’da Salon Prive fuarını ziyaret ettim. Andrew and David Bagley kardeşlerin 12 yıldır düzenlediği etkinlik için Avrupa’nın en pahalı ve en iddialı açıkhava otomobil pazarı diyebiliriz.Chelsea’deki Kraliyet Ailesi Hastanesi’nin dev bahçesine kurulan fuarda antik otomobillerden yeni spor araçlara kadar birçok tasarım ilk kez sergilenerek satışa çıktı.Tarihi Morgan otomobil markasının ilk 3 tekerlekli aracının lansmanın yapıldığı etkinlikte ünlü markaların elektrikli araçları da yine ilk kez beğeniye sunuldu.Antik otomobillerin yaptığı geçiş töreni ise tarihi mekanda nostaljik bir ortam yarattı. Otomobillerin yanında helikopter, motosiklet ve sürat teknelerinin de tanıtıldığı etkinlikte hem havada hem karada gidebilen hybrid araçlara da yer verildi.         
Yazı Tarihi: Nisan 25, 2022 06:29
