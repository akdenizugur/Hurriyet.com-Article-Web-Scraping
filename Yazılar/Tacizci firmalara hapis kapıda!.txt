Yazı Yazarı: Sefer Levent
Yazı Başlığı: Tacizci firmalara hapis kapıda!
Yazı Linki: https://www.hurriyet.com.tr/yazarlar/sefer-levent/tacizci-firmalara-hapis-kapida-42054952
Yazı İçeriği: Telefon numaranızı verip evin yolunu tutuyorsunuz. Ardından başlıyor mesajlar, aramalar... “O kampanyamız var, bu kampanyamız var.” Dahası sadece o mağazadan değil, başka firmalardan da mesajlar, telefonlar geliyor. İşte bu durumla ilgili çok önemli bir yargı kararı çıktı. Dün gazetelerde yer alan karar sadece biz tüketicileri değil mağaza, firma sahiplerini ve sorumlularını da ilgilendiriyor.BİR TÜKETİCİ DAVA AÇTI2020 yılında bir tüketici alışveriş yaptığı mağazanın cep telefonu numarasını üçüncü kişilere verdiği gerekçesiyle Asliye Ceza Mahkemesi’nde dava açıyor. Mahkeme sanık mağaza işletmecisini “Verileri hukuka aykırı olarak verme veya ele geçirme” suçundan hapse mahkum ediyor. Karar temyize gidince bu kez Yargıtay 12. Ceza Dairesi konuyu inceliyor ve emsal nitelikte bir karara imza atıyor. Kararda şöyle deniyor:“Mağdur vatandaşın, sanığın işlettiği iş yerine giderek alışveriş yaptığı ve ücretini daha sonra vereceği beyan etmesi üzerine tanığın sanıktan cep telefonu numarasını istediği ortadadır. Sanığın, aralarında husumet bulunan katılanın aranmasını sağlamak için katılana ait cep telefonu numarasını katılanın rızası ve bilgisi dışında tanığa vermesi şeklinde sanığın, sübutu kabul edilen eyleminin Türk Ceza Kanunu’nun (TCK) 136/1. madde ve fıkrasında düzenlenen verileri hukuka aykırı olarak verme veya ele geçirme suçunu oluşturduğuna ilişkin yerel mahkemenin kabul ve uygulamasında bir isabetsizlik görülmemiştir.”ALAN DA VEREN KADAR SUÇLUGördüğünüz gibi cep telefonu numaramızın ‘bir kişiye’ bile verilmesi suç. Karşılığında hapis cezası var. Oysa bizim cep telefonu numaralarımız elden ele dolaşıp duruyor. Adını sanını duymadığımız firmalar tarafından aranıp duruyoruz. Kimi telekom şirketi bahanesi ile internet satmaya çalışıyor, kimi indirimli damacana su, kimi ise check up... Bu firmalara sorun bakalım. Sizin telefon numaranızı nereden almışlar. Bugüne kadar bu firmalara numaranızı bizzat vermediğinize göre belli ki numaranızı ‘ele geçirmişler.’Bu karar sonrası tüketiciyi sürekli arayarak adeta taciz eden firmalara ‘numaramı nereden aldın’ diye sorup davalar açılabilirsiniz. Çünkü yukarıdaki karara göre numarayı paylaşan kadar ele geçiren de suç işlemiş oluyor. Üstelik mahkeme sürecinin sonunda hapis cezası da var. Kişisel verileri hukuka aykırı olarak verme, yayma veya ele geçirme suçunun cezası 2 yıldan 4 yıla kadar hapis.Benden söylemesi!4 AYDA YÜZDE 314’LÜK KAZANÇ!Son dönemde yatırımın iki yıldızı var. Birisi malum gayrimenkul diğeri de borsa. Yılın üçte birlik bölümü tamamlandı. Dört aylık süreçte Borsa İstanbul’a yatırım yapanlar yüzde 30.8 getiri sağladı. Bu kadar süre için hayli iyi bir performans. Hisse bazında bakıldığında ise bu dönemin şampiyonu yüzde 314 ile İş Gayrimenkul Yatırım Ortaklığı hissesi oldu. Yani yılbaşında bu hisseye 100 lira yatıranın şu anda 400 lirası var! Anlaşılan o ki gayrimenkul sadece ev alanları değil bu alandaki hisseleri tercih edenleri de ihya etmiş durumda.Çan 2 Termik, Kontrolmatik Teknoloji, Alarko Holding, THY, Kızılbük GYO hisseleri de ilk 4 ayda yüzde 100’den fazla prim yaparak yatırımcılarını sevindirdi.YATIRIMCIYI ÜZEN HİSSELERYalnız borsada kazanmak kadar kaybetmek de var.Kütahya Porselen yüzde 59’luk kayıpla bu dönemin en çok kaybettiren hisse senedi oldu. Onu ARD Bilişim yüzde 26 ile, Türk İlaç Serum yüzde 20 ile, İş Y. Menkul Değerler yüzde 12 ile Ülker Bisküvi ise yüzde 4 ile takip etti. Özetle bir kez daha görüldü ki borsada kazanmak kadar kaybetmek de var. Hisse senedi seçimi çok önemli. Her zaman söylerim. Hisse senedi alacaksanız kulaktan dolma yalan yanlış bilgilere itibar etmek yerine profesyonellere danışmanız faydalı olacaktır. Yoksa üzülebilirsiniz!
Yazı Tarihi: Mayıs 02, 2022 06:29
