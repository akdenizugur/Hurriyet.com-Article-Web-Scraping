Yazı Yazarı: Elçin Yahşi
Yazı Başlığı: Herkese göre yeni bir program var bu hafta
Yazı Linki: https://www.hurriyet.com.tr/yazarlar/elcin-yahsi/herkese-gore-yeni-bir-program-var-bu-hafta-41620908
Yazı İçeriği: YEPYENİ EVLER: EMLAK AVCILARI TÜRKİYETLC kanalının en çok izlenen programlarından biri olan ‘Emlak Avcıları’nı bilirsiniz. Genelde çocuklu veya çocuksuz çiftler ev avına çıkar; emlakçıyı biraz yorduktan sonra bütçelerine ve zevklerine en uygun yeri seçer, mutlu olurlar. Ekran başında onları izleyenler de sanki kendileri yeni  eve geçiyormuşçasına mutlu olur. Tamamen insan hikâyelerine dayanan bu başarılı programın şimdi yerli versiyonu yayında. İlk etapta sekiz şehirde, sekiz eve ve sekiz yaşamöyküsüne tanık olacağız; büyük şehirden kaçıp Akdeniz’de sessiz bir limana sığınanlar, aşk peşinden İstanbul’a gidenler, düğün hazırlığı yapanlar…  Kapadokya’da çekilen ilk bölüm yayımlandı bile. Düğünlerine bir ay kala kiralık ev arayışına giren Esra ve Sabrican çiftinin hayali bahçeli, duşakabinli, iki salonlu, camlarına sineklik takılı bir evdi. Kira bütçeleri 1.500 liraydı, kirası 900 ve 1.300 lira arasında değişen üç ev gezdikten sonra en mantıklısında karar kıldılar ama Sabrican ikinci salonu kayınvalideye kaptırdı (gayet eğlenceli bu bölümü kanalın web sitesinden izlemek mümkün).Programda Türkiye’nin her yanından evleri görüyoruz ve pek çok insan hikâyesi izliyoruz.Bu hafta izleyeceğimiz Kuşadası bölümündeyse mücevher tasarımcısı Yıldız ve Şeref çifti, iki çocuklarıyla birlikte deniz manzaralı ve bahçeli bir evde yaşamak için ‘emlak avı’na çıkıyor, 1.5 milyon lira da bütçeleri var. Avları mübarek olsun diyelim (ki oluyor) ama program böyle giderse insan ciddi ciddi “İstanbul’da ne işim var? Neden buradayım?” diye düşünmeye başlar, bu da aklınızda olsun. (TLC, pazartesi, 20.30)MİMARLIK SÖYLEŞİLERİ: MİMMimar Nevzat Sayın, görkemli bir mekânda, santralistanbul Enerji Müzesi’nde, konuklarıyla birlikte ‘hep içinde olduğumuz ama neredeyse hiç konuşmadığımız mimarlıklar üzerine’ söyleşiler yapacak. İlk konuğu, mimarlığı yapmanın ve öğretmenin yanı sıra mimarlığın ne, mimarın kim olduğu hakkındaki konuşmaların da eleştirmeni olan Abdi Güzer idi.Önümüzdeki hafta arka arkaya yayımladığı iki anı kitabıyla kendi tarihinin yanı sıra Türkiye mimarlığını da anlatan bir tarihçi, Doğan Tekeli var.Daha sonra Buşra Al, Ömer Selçuk Baz, Arda İnceoğlu, Melike Altınışık ve Hakan Demirel söyleşileri de sırada. Yayımlanan bölümlere TRT İzle uygulamasından ulaşılabilecek.(TRT2, perşembe, 20.00)Nevzat Sayın ve Buşra Al.ÇOK BÜYÜK PRODÜKSİYON: UYANIŞ-BÜYÜK SELÇUKLUTanıtımında “Devlet yönetme sanatıyla, insanı yaşatan yaklaşımıyla, adalet anlayışıyla, ilim adamlarının eserleriyle, büyük uygarlığımızın en görkemli birikimlerinden biri olan Selçuklu İmparatorluğu’nun kuruluş, gelişme ve zirveye yükseliş hikâyesinin anlatıldığı dizi” denmiş. ‘Uyanış: Büyük Selçuklu’ hikâyesiyle, prodüksiyonuyla, en çok da dev kadrosuyla merak uyandırıyor: Ekin Koç, Buğra Gülsoy, Hatice Şendil, Gürkan Uygun, Leyla Lydia Tuğutlu, Sevda Erginci, Mehmet Özgür, Cemal Toktaş, Osman Sonant, Leyla Feray, İlker Kızmaz, Ali Gözüşirin, Çiğdem Selışık Onat, Murat Garipağaoğlu, Nik Xhelilaj, Erdem Akakçe. Kısaca yok, yok. ‘Kılıcın parlattığı, kalemin aydınlattığı çağın öyküsünü’ izlemeye hazırız.(TRT1, pazartesi, 20.00)DİĞERLERİ...10 dalda Emmy adayı olup hiçbirini alamasa da eleştirmenlerin gözdesi olarak kalan ‘Mrs. America’da Cate Blanchett başrolde. Konu feminizmin yükselişi ve ABD’deki Eşit Haklar Yasası’nın hazırlanışı. (FX, çarşamba, 21.30)Ünlü ekran şeflerinden Martha Stewart’ı ‘Martha’nın Fırını’ programında, kahvaltı tariflerinden puding ve kurabiyelere kadar birçok farklı lezzeti hazırlarken izleyebileceğiz. (24Kitchen, hafta içi her gün, 11.00)Birbirinden yırtıcı hayvanlara ev sahipliği yapan İskandinavya’nın göz kamaştıran doğası ve bu bölgelerde yaşayan hayvanların hayatta kalma mücadeleleri ‘Vahşi Nordik Özel’de. (National Geographic WILD, cumartesi, 20.00) 
Yazı Tarihi: Eylül 30, 2020 11:13
