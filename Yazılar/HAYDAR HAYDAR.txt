Yazı Yazarı: Bayram Aydın
Yazı Başlığı: HAYDAR HAYDAR
Yazı Linki: https://www.hurriyet.com.tr/sporarena/yazarlar/bayram-aydin/haydar-haydar-40372171
Yazı İçeriği: Gerçekten de şapka çıkartılacak, nokta atışı gibi transferler ve üst üste galibiyetlerle yakalanan mükemmel bir seri. Öyle keyifli bir ilk yarı izledik ki inanılmaz. İzledik derken, tamamen iki takım arasında değil. Trabzonspor ile Alanyaspor kalecisi Haydar Yılmaz arasında geçen bir 45 dakika. Trabzonspor gerçekten de fırtına gibi başladı ve ilk yarıyı da fırtına gibi bitirdi. İnanın maçta Trabzonspor adına her şey vardı. Yalnızca gol yoktu. Sakın pozisyon falan bulamadığını sanmayın. Trabzonspor ancak iki veya üç maçta bulabildiği pozisyonlardan daha çoğunu Alanyaspor karşısında ilk yarıda buldu. Buna beceriksizlik falan diyemeyiz. Haydar farkı diyebiliriz. Çok güzel bir şarkı vardır ‘Haydar Haydar’ diye. Çok da severim ve dinlerim. Dün akşam da sanki bu şarkıyı dinler gibi oldum. Adı Haydar soyadı Yılmaz. Haydar ilk yarıda Trabzonsporlu futbolcuların gol vuruşlarını hiç yılmadan çıkarttı. İlk dakikadan 45. dakikaya kadar Trabzonspor açısından en az 7-8 gol pozisyonu vardı. İlk yarının 0-0 bitmesi ise bence tamamen bir mucize oldu.YANAL ÇOK BEKLEDİHadi ilk yarıda gol sesi çıkmadı ancak ikinci yarıda da çıkmaması çok daha büyük mucize olacaktı. Trabzonspor ikinci yarıya da yine fırtına gibi başladı ama ilk yarıda olduğu gibi yine biraz panik havası vardı. Bir de bunun üstüne haftalardır övgüler yağdırdığımız Yusuf Yazıcı’nın neredeyse hiç oyunda olmaması Trabzonspor’un hücum gücünü zayıflattı.
Yazı Tarihi: Şubat 21, 2017 02:04
