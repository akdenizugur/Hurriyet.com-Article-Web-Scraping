Yazı Yazarı: Bayram Aydın
Yazı Başlığı: VEDA, EKİCİ VE MERHABA
Yazı Linki: https://www.hurriyet.com.tr/sporarena/yazarlar/bayram-aydin/veda-ekici-ve-merhaba-40350081
Yazı İçeriği: Yapılan yeni takviyeler, oynanan futbol ve alınan galibiyetler bunun bir göstergesi. Sizlere bu yazımda Gaziantepspor ile oynanan maçtan fazla bahsetmeyeceğim. Öncelikle tarihi Avni Aker’e komik, plansız ve tutarsız vedadan bahsedeceğim. Bu stada veda daha görkemli olmalıydı. Bu içimizde bir yara olarak kaldı ve bir köşeye bıraktık. Tutarsızlıklarına gelince... Üç defa ‘son elveda’ dediler ama galip gelemeyince hep sonraki haftaya ‘son veda’ dediler. Nihayet kupa da oynanan Konya maçında galip gelindi ve bu veda işi de bitti. Ancak daha komik ve saçma sapan asıl konu ise Mehmet Ekici’nin durumu. Yahu adam çıkmış, “Ben Trabzonspor’da oynamak istemiyorum” diyor. Daha sizler neyi bekliyorsunuz?... Trabzonspor’da oynamak istemeyeni sen bir dakika bile tutmayacaksın. Kadro dışı bırakıp, büyük para cezaları vererek daha komik durumlara düşüyorsunuz. Ekici şimdi para ediyor ama sezon sonunda para da etmeyecek. Bu kadar borç batağında kasana 2 milyon koymak varken bu anlamsız inadı ben hiç anlamıyorum. Bu inat Trabzonspor’a çok büyük zarar veriyor bilesiniz.FIRTINA YAKLAŞIYORMerhabaya gelince. Tabii ki yeni stada ve yeni Trabzonspor’a. Yeni Trabzonspor diyorum çünkü, Trabzonspor, o kadar iştahlı ve istekli ki inanılmaz. 15’de Castillo ve 28’de Yusuf Paşa (Yazıcı) ilk yarının skorunu belirledi. Trabzonspor şov ikinci yarıda da sürdü. 49’da Castillo farkı üçe çıkartınca her iki takım açısından da maç bitmiş oldu. Trabzon’da maç oynanırken kar yağıyor. Hava tahmininden ve meterolojiden falan anlamam ama futbol da Trabzonspor fırtınası yaklaşıyor, haberiniz olsun ve önlemlerinizi alınız.
Yazı Tarihi: Ocak 30, 2017 01:31
