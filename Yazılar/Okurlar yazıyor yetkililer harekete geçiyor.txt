Yazı Yazarı: Fatih Tekeci
Yazı Başlığı: Okurlar yazıyor yetkililer harekete geçiyor
Yazı Linki: https://www.hurriyet.com.tr/yazarlar/fatih-tekeci/okurlar-yaziyor-yetkililer-harekete-geciyor-41978226
Yazı İçeriği: SÖZ YETKİLİDE-1* Okurumuz Cengiz Bolat, Elmadağ Kayak Merkezi’ne ulaşım için kullanılan yolun asfaltsız ve bozuk olduğuna dikkat çekerek, “Başkent Ankara’da kış turizmi maalesef sahipsiz. Hem Ankara Büyükşehir Belediyesi’ne hem de Çankaya Belediyesi’ne çağrıda bulunuyorum: Bu çileyi bitirin” demişti.* Ankara Büyükşehir Belediyesi Fen İşleri Dairesi Başkanlığı, okurumuzun bu şikâyeti üzerine, “Bahse konu yol kadastro yoludur. Geçen yıl asfalt kırığı serimi yapılmıştır. 800 metre uzunluğunda olup, 2022 yılı asfalt serim programı doğrultusunda yapımı planlanmaktadır” yanıtını gönderdi.SÖZ YETKİLİDE-2* Okurumuz Mehmet Değirmenci, kent merkezine rahat bir ulaşım sağlayamadıklarını belirterek, “Çankaya’nın Akpınar Mahallesi’nden Konya-Samsun istikametine yeni bir yol açılabilir. Kapatılan Turhan Dökmeci İlkokulu’nun arkasındaki yol tekrar kullanıma açılabilir” demişti.* Ankara Büyükşehir Belediyesi Fen İşleri Dairesi Başkanlığı, okurumuzun bu talebi üzerine, “Ölümlü kazalar sonucu alınan UKOME kararları ile sokak çıkışı ve bulvar bağlantısı kapatılmıştır. Cevizlidere ve 1222. caddeleri üzerinden alternatif yollar bulunmaktadır” yanıtını gönderdi.SÖZ YETKİLİDE-3* Okurumuz Murat Coşkun, Yenimahalle’nin Turgut Özal Mahallesi 2102. Cadde’deki Kardelen Yuvam Sitesi’ne ait duvarın kaldırıma doğru yan yattığına ve buradan her gün yüzlerce insanın geçtiğine dikkat çekerek, “Üzücü bir olay yaşanmadan bu tehlike bir an önce giderilmeli” demişti.* Ankara Büyükşehir Belediyesi Fen İşleri Dairesi Başkanlığı, okurumuzun bu uyarısına, “Duvarın parsel sahiplerince/sahibince yenilenmesi gerekmektedir. Ancak herhangi bir zarara sebebiyet verilmemesi adına teknik ekiplerimizce gerekli çalışmalara başlanacaktır” yanıtını gönderdi.HÜRRİYET ANKARA YAZIYOR SORUNLAR ÇÖZÜLÜYOR-1* Okurumuz Mustafa Kemal Topsakal, Keçiören’in Esertepe Mahallesi 237. Sokak’ta yer alan A101 mağazasına ait yükleme rampasının sabit durduğuna ve sürekli kaldırımı işgal etiğine dikkat çekerek, “Peki engelli bir vatandaş ya da çocuk arabalı bir anne ne yapacak?” diye sormuştu.* Ankara Büyükşehir Belediyesi Zabıta Daire Başkanlığı, okurumuzun bu iletisi üzerine, “Yapılan inceleme sonucunda, kaldırım işgali yaptığı tespit edilen ‘A101 Market’ unvanlı iş yerine cezai işlem uygulanmış olup, kaldırım işgalleri kaldırılmıştır” yanıtıyla birlikte bir de fotoğraf gönderdi.HÜRRİYET ANKARA YAZIYOR SORUNLAR ÇÖZÜLÜYOR-2* Okurumuz Serkan Berk, Çankaya’nın Çiğdem Mahallesi 1583. Cadde’deki Sedir Sitesi’ni her şiddetli sağanak yağışta yağmur sularının bastığını aktararak, “En büyük sorun, altyapının yeterli olmaması. 40 daire olarak, altyapının acilen rehabilite edilmesini talep ediyoruz” demişti.* Ankara Büyükşehir Belediyesi ASKİ Genel Müdürlüğü, bu talep üzerine, “Yapılan tetkik, ilgili mahalle muhtarı ve bölge sakinleriyle yapılan görüşme sonucu mağduriyetlerinin giderilmesi hususunda yer tespiti gerçekleştirildi. ‘Geniş hazneli ızgara imalatı’ tamamlanacak” sözü vermişti.* Okurumuz Serkan Berk, ASKİ’nin yaptığı çalışmanın fotoğrafını göndererek hem teşekkür etmiş hem de “Yağmur kapanları yapıldı fakat asıl o suyu taşıyan altyapı boruları değişmedi. Bir sonraki sel baskınında yine garaj su dolacak mı? Onu bekleyip göreceğiz” diyerek endişesini yazmış.UNUTMAYIN!“Bir kentte değişim sokaktan başlar.”
Yazı Tarihi: Ocak 10, 2022 06:29
