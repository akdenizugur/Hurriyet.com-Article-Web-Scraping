Yazı Yazarı: Yalçın Bayer
Yazı Başlığı: Trakyanın üçleri
Yazı Linki: https://www.hurriyet.com.tr/yazarlar/yalcin-bayer/trakyanin-ucleri-42047782
Yazı İçeriği: Ancak 3 ilin tek bir akarsuyu var(dı) ve bu akarsuyun beslediği verimli topraklar Türkiye’nin, hatta Avrupa’nın bile en önemli çökeltme havzalarından birisiydi. Ergene artık yok. Akarsu, akar sıvı haline geldi. Bir zamanlar su değirmeni olan, balıkçılık yaparak geçimini sağlayan insanların olduğu, Türkiye’deki pirinç ihtiyacını karşılayan “Ergene Havzası”, plansız yapılaşmalar uğruna yok edildi.Ergene nasıl bitti?Bu konuyu yazmaya devam edeceğiz.GÜNÜN SÖZÜ“EN kusursuz cinayet, yaşama sevincini öldürmektir.”  Paulo CoelhoYENİ DÖNEMDE CEMEVLERİ YİNE SAHİPSİZİBB seçimi sonrası CHP adayı Ekrem İmamoğlu kazanınca doğal olarak İstanbul’da yeni cemevleri yapılması ve onarılması ile ilgili İBB’ye birçok başvuru oldu. Bazılarına da söz verildi. İmamoğlu’nun bu konuda hassasiyeti belli çünkü bu konuda bir de danışmanı var. Sadece ‘talepleri’ alıyor. İcraat görülmüyor. Sonuç itibarıyla cami yapıldı ancak cemevi olmadı. Ama AKP’li belediyelerin cemevi yaptıklarını da bu arada belirtmemiz gerekiyor. Bir Alevi okurumuz not göndermiş, “İmamoğlu Sultanbeyli 75. Yüzyıl Spor Kompleksi’ni ziyaret etti, o bölgede 4 cemevi yapılacağına söz verdi. Ancak yapılmadı. Aynı gün Anadolu yakasında bulunan 45 cemevi başkanının Seyit Aziz Baba Cemevi’nde toplantısı vardı.İmamoğlu’na bilgi verilmesine rağmen toplantıya katılmaması ilginç karşılandı. CHP cemevleri yapıyor ama oranlı değil, herkes kendi döneminde ‘çalışıyor’”.MENEMEN OLAYI CHP’Yİ ZORA SOKACAKİZMİR Menemen Belediye Başkanı, CHP’nin eski bir milletvekilinin oğlu olan Serdar Aksoy, Veryansın TV’de, görevden nasıl alınıp tutuklandığını gündeme getirirken, CHP’nin ne durumlara düştüğünü anlatıyor. Sahte imza ile kendisini tutuklatan üç CHP’li milletvekili kimdir? Zimmet ve irtikap iddiasının arkasında kumpas mı vardır?Menemen Belediye Başkanlığı’nı AKP’ye kaptıran Aksoy, “Bana kumpası partim kurdu, vekiller beni tehdit etti. Beraat ettiğimde birçok kişiye tazminat davaları açacağım” diye konuştu.SU YASA TASLAĞINI UNUTMAYALIMMARMARA Denizi’nde geçen yıl oluşan müsilaj kirliliği sonrasında, “Su Politikaları Derneği” hazırladığı raporu kamuoyu ile paylaşmıştı. “Acilen Marmara Denizi Havzası Su Yönetimi Planı hazırlanmalıdır” denilen rapordaki görüş ve öneriler özet olarak şöyle: “Esas olan, su yasası taslağının yasalaşmasıdır. Marmara Denizi Bütünleşik Stratejik Planı Cumhurbaşkanlığı Genelgesi sonrası oluşturulan koordinasyon kurulu tarafından yürütülmeye çalışılmaktadır. Ancak koordinasyonun yanı sıra bu süreci havza ölçeğinde tek elden yönetebilecek etkin bir kurumsal yapı ihtiyacı da bulunmaktadır.- Artan evsel, endüstriyel, tarımsal kirlilik çeşitleri, atıksuyu doğrudan veya dolaylı olarak Marmara Denizi’ne deşarj eden 45 OSB, 30 milyonu aşan nüfus, 9 endüstri bölgesi, 6 serbest bölge, gıda, metal, kimya, maden sanayi tesisleri, büyük tarımsal üretim alanları, Marmara Denizi havzası ölçeğinde entegre bir su kalitesi yönetim planının uygulanmasını şart koşmaktadır. Bu dinamik süreç içinde ilgili/ilişkili tüm kurum ve kuruluşların sürece hâkimiyeti ve süreci sahiplenmesi gereklidir. Bunun için güçlü, yetkili ve etkili bir Havza Yönetim Yapısı’nın oluşturulması gereklidir.”TSUNAMİ KARADAN GELİYORGEREKLİ tedbirlerin ivedilikle alınmaması halinde korkarım ki Karadeniz, ‘tsunamiyi karadan yaşayacaktır.’Son günlerde eriyen kar sularının neden olduğu irili ufaklı onlarca heyelan ne yazık ki yaşanabilecek büyük faciaların ayak sesidir.Tek çare ‘Kırsal Dönüşüm Projesi.’   Faruk ÇEBİ‘YABANCILARA VAR TÜRKLERE YOK’ CHP Antalya Milletvekili Çetin Osman Budak hem yüksek fiyatlar hem de yabancılara öncelik tanınması nedeniyle yurttaşların ev bulmakta yaşadıkları sıkıntıları TBMM’de dile getirdi. Kiralık ve satılık konut ilanlarında ‘Türk müşteriye uygun değil, Türkler aramasın’ ifadelerinin yaygınlaşmaya başladığını dile getiren Budak, “Alım gücü her geçen gün eriyen yurttaşlarımız, satılık ve kiralık evlere talip olmasın diye, konut ilanları sadece Arapça, Rusça gibi yabancı dillerde veriliyor. Özellikle İstanbul ve Antalya’da konut piyasasında artık yabancılara ev var, Türklere ev yok. Yurttaşlarımız için eskiden ev sahibi olmak lükstü, şimdi kirada oturmak bile lüks haline geldi” dedi.ATAPARK AFGANPARK OLDUTRABZON Milletvekili Ahmet Kaya, Trabzon’daki mülteci sayısındaki artışa dikkat çekerek, “Parklarımız Afganlarla, Suriyelilerle doldu. Yan yana geldiğimiz bu insanlar kimdir, ülkemize nasıl gelmişlerdir, güvenlik soruşturmaları yapılmış mıdır? Bilmiyoruz. Şehrin göbeğindeki Atapark maalesef Afganpark oldu” dedi.BİLİYOR MUSUNUZ?ZÜMRÜT RİZE GAZETESİ 73 YAŞINDARİZE ve Rizelinin gözü, kulağı ve sloganıyla 73 yıldır yayın hayatını bütün olumsuz koşullara karşın ödün vermeden sürdüren, Faik Bakoğlu yönetimindeki Zümrüt Rize Gazetesi’nin, Atatürk Caddesi’ndeki idari büro ve matbaasında yapılacak olan yıldönümü etkinliğinin geçen yılki gibi 5 Mayıs’ta pandemi kuralları çerçevesinde gerçekleştirileceğini...MESAJ PANOSUTÜRKİYE’deki yapay zekâ farkındalığını artırmak ve ekosistemini geliştirmek amacıyla kurulan Türkiye Yapay Zekâ İnisiyatifi’nin TRAI Girişimler Haritası (Nisan 2022) yayınlandı. Haritada 11 farklı kategoride 248 yapay zekâ girişimi yer aldı. (turkiye.ai/girisimler/)
Yazı Tarihi: Nisan 21, 2022 06:29
