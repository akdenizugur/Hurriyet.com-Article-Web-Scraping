Yazı Yazarı: Yalçın Bayer
Yazı Başlığı: Kültürel tanıtımın önemi
Yazı Linki: https://www.hurriyet.com.tr/yazarlar/yalcin-bayer/kulturel-tanitimin-onemi-42051053
Yazı İçeriği: Kreatif endüstriler dediğimiz sistemle birlikte çalışan bu varoluşun, ülkelere katkısı ise tarım sektörünün bile üzerinde ve dünya ülkelerinin bu konuya eğilmelerinin en önemli nedeni dönen ekonomik çark...İnsanların yaratıcılıklarını kullanarak ürettiği tüm değerler ekonomiye yansıyor. Yaratıcı kültür endüstrileri; alt kırılımları turizme kadar giden, içerik üretebilen, yerel ve kültürel değerler dediğimiz, geleneksel ve kültürel kodlarla yoğurulmuş bir ekonomik paket. Markalaşma, bu kırılımların en önemlisi. Hele konu ülke imajı ise.DÖSİMM (Döner Sermaye İşletmeleri Merkez Müdürlüğü) eski çalışma modeli derhal ve yeniden oturtulmalı. Dolmabahçe Sarayı’nın satış mağazası ve diğer müze mağazaları ve Galata Kulesi mağazası ortada duruyor.Kurum kültürü yukarıdan başlar.Her ürün her yerde satılmaz.Anı eşyası ile kültür ürünü farklı konulardır, hele devlet hediyesi çok farklıdır. Her aklınıza eseni, bir koşu Paşabahçe’den aldığınız seri üretilmiş bir parçayı devlet hediyesi olarak veremezsiniz. Kültür ve Turizm Bakanlığı’nın da yarası ve derdi bu, ancak! Bu konuyu konuşabileceğiniz kişi çok ama muhatap ve karar yetkisi olan yok. Çünkü bu konuda bilgisi olan çok az kişi var, estetik bakanlığı gerekiyor bize.(Tasarım sektöründen duayen bir işinsanının bu önemli yazısında yer alan önerileri yarın aktaracağız.)GÜNÜN SÖZÜ“BUGÜN Talat, Enver, Cemal Paşa ismini birileri yasaklatmak istiyor ya... Bakın 1988’de Karabağ’ın işgaline giden süreçte Ermenistan sokaklarında asılan bir afiş: ‘1915’i asla unutma: Talat Paşa, Enver Paşa, Cemal Paşa tarafından yaratılanları unutma! Türk’ü toprağından kov!’”Prof. Dr. Kürşat ZORLUBABIALİ’DEN İKİ KAYBIMIZLA İLGİLİ NOTLAR:CUMHURİYET’te Haber Merkezi’nin başında iken, Hasan Cemal’den, Zafer Arapkirli’ye, Fikret Dağlıoğlu’ndan Derviş Akyıldız’a kadar birlikte çalıştığımız birçok arkadaşımız Nayim Arabacılar’ın ölüm haberini verdi. Tufan Türenç’in cenazesi Levent Camisi’nden Ulus Mezarlığı’na götürülürken, diğer sevgili arkadaşımız Arabacılar da, Malkara’nın Demircili köyünde toprağa veriliyordu.Tufan Türenç’in cenazesinde kimler yoktu ki, patronu Aydın Doğan’dan meslektaşlarına, siyasetçilerden akademisyenlere kadar... Dikkat çeken siyasetçilerin başında Hüsamettin Cindoruk, İlhan Kesici vardı. İlber Ortaylı ve Murat Bardakçı’dan başka basın dünyasından Nurcan Akad, Doğan Satmış, Nur Batur, Gila Benmayor, Ayşe Özek, Ayşe Sözeri ve İsmail Saymaz dikkat çekti. Eski AKP-DYP’li Orhan Keçeli ile Prof. Dr. Mehmet Haberal, tabutu mezara kadar indiren en yakın dostlarıydı. Eğitim Vakfı Derneği ve TEV Üniversitesi Mütevelli Heyeti Başkanı Selçuk Pehlivanoğlu, en yakınları olarak Pınar Türenç’i yalnız bırakmadı.CUMHURİYET’TEN NAYİM...Tekirdağ Namık Kemal Lisesi’nde okuyan, 1969’da PTT’den Cumhuriyet’e giren teleks uzmanı Nayim Arabacılar, sürekli basın kartı sahibiydi. Cumhuriyet’e habercilikte büyük hizmeti vardır. Gazeteci Orhan Arabacılar’ın babası ve Havva Arabacılar’ın kayınpederi olan Nayim Arabacılar, köyünde pazar günü vefat etti ve dün Malkara’nın Demircili köyünde toprağa verildi. Eski Cumhuriyet ve Hürriyetçi Fatih Güllapoğlu’nun, ‘Nayim Arabacılar kimdir’ yazısını aktarıyoruz:“Cumhuriyet’e başladığımda teleksçi idi Nayim Arabacılar; PTT’den gelmişti. Malkaralı idi. Trakya şivesi ile şakalar yapar, at yarışlarında da buna meraklı olanlara, özellikle rahmetli Okay Gönensin’e tüyolar verir, tüyo tutmazsa da ‘Te be, ben mi yarıştım da bana kızıyorsun?’ derdi; gülerdik. Her altılıda elinde at numaraları yanımıza gelir, ‘Attır şuraya birkaç liracık da ortak olasın be’ der; onu kırmadığımız zaman da bir bakardık, Okay dahil en az 7-8 kişi ortak olmuşuz; at yarışlarından hiç anlamadığım halde. Neşe kaynaklarımızdan biriydi. Allah rahmet eylesin, mekânı cennet olsun Nayim Arabacılar kardeşimizin.”İMAMOĞLU SARAYBOSNA’DAİBB Başkanı Ekrem İmamoğlu, Belediye Başkanı Benjamina Kariç’in davetlisi olarak Saraybosna’ya gitti. İstanbul’un aynı zamanda bir Boşnak şehri olduğunu belirten İmamoğlu, “Yüzlerce yıllık tarihin getirdiği bu bağları, bu yüzyılda çok daha iyi yerlere taşıyacağımıza inanıyorum” ifadelerini kullandı. İmamoğlu’na tarihi Başçarşı sokaklarında adım adım rehberlik yapan Kariç de kentin sembol yapılarından ‘Beyaz Kale’nin restorasyonuna verdiği destekten dolayı İBB’ye teşekkürlerini sundu.KIRSALDA NEDEN ÇİFTÇİ KALMADISANAYİ Devrimi’ni iyi yönetemedik, marka oluşturmak yerine, yan sanayici olduk. Sanayici nereden iş bulursa üretti, planlı bölgesel üretim stratejisi oluşturamadık.Köylerden kentlere göç planlı yapılmadığı için herkes kentlere göçüp işçi oldu ve kırsalda çiftçi kalmadı. Kooperatifçilik Uzmanı Nilay Ateşoğlu’nun ayrıca Yunus Nadi için bir mesajı var: “Cumhuriyet dönemi, köylerin kalkınması ve kooperatifçiliğe gösterdiği emekler ödenmez. Ruhu şad olsun.”MESAJ PANOSUGÜLEN bir toplum haline dönebilmek öyle zor bir iş değil. Yeter ki yeni Türkiye’yi betonla ve dinle değil akılla; geriye yaslanarak değil, ileriye koşarak ve yasalarımızı özen ve dikkatle uygulayarak yaratalım. Can PULAKALMANYA’da 4 milyona yakın Türk yaşıyor ama tabelalarında tek kelime Türkçe göremezsiniz. Bu nedir, ülke Arabistan’a döndü!     �Hulusi DERİCİ0.5 litrelik su markette nasıl 3.35 TL’ye satılıyor? Tüketici inek gibi sağılıyor. Mustafa EZİCİLEVANTEN Kültür ve Mirasını Koruma Derneği’nin ‘Peralı Levantenlerin Buluşma Noktaları’ konulu toplantısı yarın 20.30’da Zoom üzerinden yapılacak.(Meeting ID:82101758137)BİLİYOR MUSUNUZ?Güneysu’da 26 yıllık başkanCUMHURBAŞKANI Recep Tayyip Erdoğan’ın memleketi Rize-Güneysu’da CHP İlçe Başkanlığı’nı 26 yıldır aralıksız yürüten, Çay-Kur Ana Tamir Fabrikası’nda işçi olarak görev yapan Mustafa Kambur’a (51) bugüne kadar rakip de çıkmadığını...ADANA Milletvekili Orhan Sümer’in, 43 milyon liraya ihale edilen Adana Millet Bahçesi’nin, yüklenici firması tarafından 5 milyon liralık malzemeyi de alarak işi bırakıp kaçması konusunu TBMM gündemine taşıdığını...YRP Genel Başkanı Fatih Erbakan’ın, cumhurbaşkanlığı seçimlerinin 2. tura kalması halinde Tayyip Erdoğan’ı destekleyeceklerini yinelediğini...
Yazı Tarihi: Nisan 26, 2022 06:29
