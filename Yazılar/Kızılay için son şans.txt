Yazı Yazarı: Deniz Gürel
Yazı Başlığı: Kızılay için son şans
Yazı Linki: https://www.hurriyet.com.tr/yazarlar/deniz-gurel/kizilay-icin-son-sans-41885657
Yazı İçeriği: Her birinin değerini kaybetme nedenleri farklı ama kaderine terk edilme nedenleri aynı.Üniversiteler ve sivil toplum kuruluşlarının haklı ama idareler tarafından dikkate alınmayan, bazen de alınıyormuş gibi yapılan çağrıları tozlu raflarda...***15 Temmuz’daki hain darbe girişiminin ardından askeri alanların şehir dışına taşınacağı açıklanmıştı. Elbette taşınma zor ve zahmetli bir süreç. Sevindirici tarafı kent içerisinde kalan askeri alanların yeşil alan olarak değerlendirileceğinin açıklanmış olmasıydı. Bu da kent içerisinde 50 milyon metrekare civarı(Çayyolu kadar) alanın yeşil alan olarak değerlendirilmesi anlamına geliyordu.***30 Ağustos Pazartesi günü tüm kuvvet komutanlıklarını ve Milli Savunma Bakanlığı’nı(MSB) bir araya getirecek olan Ay Yıldız Yerleşkesi Projesi’nin temeli Cumhurbaşkanı Tayyip Erdoğan’ın katılımıyla atıldı. MSB’nin ve kuvvet komutanlıklarının yerleşkelerinin kent merkezinden Etimesgut’a 2023 yılında taşınması planlanıyor.***Taşınacak askeri yerleşkelerin yerine düzgün planlamalar yapılması ve Kızılay’ın yeniden canlanması, Ankara’nın kentler arası yarışta var olması, şehircilik açısından örnek bir kent merkezine sahip olması için son şansı.***Kızılay’daki miadını doldurmuş onlarca bina, karmakarışık tabelaların yarattığı görüntü kirliliği, keşmekeş hal bu kentin hafızasını günden güne siliyor.Askeri alanların taşınması sonrası oluşacak tablonun doğru planlanmasıyla birlikte hem Ankara Büyükşehir Belediyesi(ABB) hem de Çankaya Belediyesi’ne büyük görev düşüyor. ABB Başkanı Mansur Yavaş ve Çankaya Belediye Başkanı Alper Taşdelen’in kent merkezinin canlanması için yeni projeler üretmesi ve bunları harekete geçirmesi gerekiyor.Bugün, üniversiteler kenti olan Ankara’ya şehir dışından eskisi kadar öğrenci gelmiyorsa, bu kente turist çekemiyorsak bunun en önemli sebeplerinden birinin kent merkezlerinin cazibesini yitirdiği gerçeğidir. ‘Kızılay ve diğer kent merkezleri için neler yapılmalı?’ Yarın devam edeceğim...TÜRK TARİH MÜZESİ VE PARKI OKUL GÖREVİ DE GÖRMELİEtimesgut Belediyesi’nin Bağlıca Mahallesi’nde inşa ettiği, Türk Tarih Müzesi ve Parkı’nın resmi açılışı geçen hafta MHP Genel Başkanı Devlet Bahçeli tarafından yapıldı. Bahçeli’nin konuşmasında, “Etimesgut’u her ziyaret edişimde daha gelişmiş, daha güzelleşmiş halde görmekten memnuniyet duyuyorum. Milliyetçi Hareket Partisi ve Cumhur İttifakı yönetimi altındaki belediyelerin milletine adanmış bir şekilde çalışması hakikaten göz doldurmaktadır” mesajı dikkat çekiciydi.Müzeyi, “Etimesgut’a muazzam bir eser olarak kazandırılmış” diye tanımlayan Bahçeli, “Bu açık hava müzesini, gelecek nesillere emanet edilerek, onların tarih şuuruna erişmelerine destek olacak güzide bir yatırım, mümtaz bir eser olarak görüyorum. Üstelik çok da önemli telakki ediyorum. Burada Türk tarihinin bir özeti vardır” dedi.Ergenekon’dan günümüze Türk tarihini heykel, resim, rölyef ve bilgi panolarıyla anlatan Türk Tarih Müzesi ve Parkı, kent için gerçekten önemli bir değer oldu. Ancak müze sadece gelinip fotoğraf çektirilecek bir yer olmamalı. Bu müze, okul görevi de görmeli. İlkokuldan liseye, Ankara’daki tüm öğrenciler burada tarihi farklı bir şekilde de öğrenmeli.Bu doğrultuda belki Ankara İl Milli Eğitim Müdürlüğü ile Etimesgut Belediyesi protokol yaparak, öğrencileri bu müzeye getirecek bir iş birliğine imza atabilir. Üstelik açık hava olması, pandemi sürecinde de iyi bir avantaj olarak değerlendirilebilir.
Yazı Tarihi: Eylül 02, 2021 06:29
