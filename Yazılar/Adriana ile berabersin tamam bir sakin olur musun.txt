Yazı Yazarı: Pucca Günlük
Yazı Başlığı: Adriana ile berabersin tamam bir sakin olur musun
Yazı Linki: https://www.hurriyet.com.tr/yazarlar/pucca-gunluk/adriana-ile-berabersin-tamam-bir-sakin-olur-musun-40520762
Yazı İçeriği: Biliyorum artık içimiz dışımız Adriana Lima-Metin Hara aşkı oldu ama konuşmadan edemeyeceğim. Adam yardırıyor: “Vay ben Amerika’ya gideceğim, tarih beni yazacak. Herkes haddini bilecek!” minvalinde epeyce agresif, bir ton şey... İyi de kardeşim, asıl merak ettiğimiz bu mu sence? Bizim asıl merak ettiğimiz... İlk mesajı kim attı? Birbirinize kamera açtınız mı? Kızı Bodrum’a getirtmek için hangi cümleleri kurdun? Bir de kurban olduğum, Bodrum’un o sıcağında kalın kalın sweat’lerle neden dolaşıyordunuz?Modern zaman dervişiAdriana Lima’nın Metin Hara ile reklam yapmadığını aklı başında olan herkes anlamıştır. Kadın Forbes’ta en fazla kazanan mankenler arasında. Ama Metin Hara’nın açıklamalarına bakınca, ‘hazır kız bana yanıkken arada ben de ekmeğimi çıkartayım’ durumu oluşmuş. Kızı her bulduğu yerde löp löp öpmeler, her fırsatta üstüne çullanmalar falan. Hayır, oturup tek nefeste -ünlü- eski sevgililerini sayıyorsun; belli ki açlık da çekmiyorsun da nedir bu coşku seli?Bir de Metin Hara ‘modern zaman derviş’i sayılıyor. Böyle kalpten, sufilikten bahseden birinin ‘hıyar’, ‘yenge’, ‘işte soda içsinler’ diye celallenmesi? O kelimeler araya sıkışınca, istersen bağdaş kurup havalan; sonuç: Marmaris’te İngiliz turist avına çıkan garson izlenimi...Ayy bir de demeden edemedim, “Gazeteciler bana alışacak, ben böyleyim!” demiş ama kuzum, gazeteciler Adriana için oradalar. Yani kusura bakma ama sen onlara alışacaksın. Aslında biz bu merakın aynısını Tarkan, hayranıyla evlenince de göstermiştik. Neyse ki kız bu kadar gaza gelmemişti. “Eski sevgililerimi Google’a sorun, artık Türkiye’de herkes benden bahsedecek” gibisinden açıklamalar yapmadı. Oluyor böyle şeyler. Bizim de birkaç güne geçer merakımız, normalleşiriz.
Yazı Tarihi: Temmuz 16, 2017 09:46
