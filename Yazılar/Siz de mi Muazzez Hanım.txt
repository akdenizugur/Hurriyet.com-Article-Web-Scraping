Yazı Yazarı: Savaş Özbey
Yazı Başlığı: Siz de mi Muazzez Hanım
Yazı Linki: https://www.hurriyet.com.tr/yazarlar/savas-ozbey/siz-de-mi-muazzez-hanim-42056819
Yazı İçeriği: Ama bütün bunların yanında, en az bunlar kadar belirgin başka bir özelliği daha vardır Ersoy’un: Asla bir polemiğin, herhangi bir meslektaşıyla itiş kakışın içinde bulamazsınız kendisini. Gerçek ya da suni, böyle gündeme gelmeyi tercih etmez, bu yolla gelecek popülariteye tenezzül etmez.Durduk yere tuhaf bir açıklama yaptı Ersoy.“Rap’i müzik olarak kabul etmiyorum” dedi: “Arkada hızlı bir ritim, arkada küfürler... Bizim rap’imiz Karadeniz müziği, Ankara ve Konya havaları...”Ararsanız söylediklerinde haklılık payı bulursunuz elbette ama bu böyle mi ifade edilir Allah aşkına?Koskoca bir müzik dalından, onlarca şarkıcıdan, onlarla işbirliği yapan koca bir sektörden, filmlerden, dizilerden, reklamlardan ve asıl önemlisi yüzbinlerce dinleyiciden bahsediyoruz rap dediğimizde. Sadece Türkiye’de de değil, bütün dünyada.Bunu başka biri yapsa “Turnayı gözünden vurdu” derdim. “Şimdi rap’çilere soracaklar, onlar cevap verecek, araya başkaları karışacak, polemiğin âlâsı çıkacak” diye düşünürdüm. Biraz üstüne gitse aylarca malzeme verecek konu.Başkası olsa tamam ama Muazzez Ersoy’a yakıştıramadım işte. 1982’de Pembe Köşk Gazinosu’nda başladığı kariyerinde şimdiye kadar yapmadığı bir şeydi. Böyle kaç sanatçı sayabilirsiniz ki Türkiye’de? Bir elin parmaklarını geçmez.Bari siz yapmayın Muazzez Hanım...Umarım Düzce’deki kutlama da Trabzon gibi olurDüzcespor 22 yıl sonra tekrar 2. Lig’e çıktı, şampiyonluk kutlamalarında konser vermesi için şehre Ece Seçkin davet edildi.Kentin ilçelerinden Kaynaşlı’nın belediye başkanı Birol Şahin “Kutlama için bir bayan şarkıcı getirmeleri Düzcespor’a ve Düzce’ye yakışmaz” diyerek bu programı eleştirdi. Aynı belediye başkanı daha önce Almanya’yı eleyerek Olimpiyatlar’a katılmaya hak kazanan A Milli Voleybol Takımı’nın forması hakkında ileri geri paylaşım yaptığı için MHP’den ihraç edilmişti. Ece Seçkin sert tepki gösterdi başkana: “Size kötü bir haberim var Sayın Şahin... Ben ve kadın arkadaşlarım sizin gibilerin zihniyet sınırlarını aşmak için şarkılar söylemeye devam edeceğiz.”Bir de hashtag açtı: #KadınlarıSusturamazsınız ve meslektaşlarını destek vermeye çağırdı. Bence destek vermeleri de yetmez. Keşke bir sürü kadın sanatçı toplanıp gitseler Düzcespor’un kutlamasına, Düzcelilerin coşkusuna hep birlikte katılsalar yarın akşam.Kutlamalar sırasında Trabzon’dan bütün dünyaya yayılan o güzel görüntülerin bir benzeri de Düzce’den verilebilse.Muazzez Abacı’yı Alzheimer yaptı Gönül Yazar’ı kör ettiTürk sanat müziği sanatçısı, bestekâr, şair, yazar, sunucu ve oyuncu... Onur Akay. Bunca marifeti var ama bu yönleriyle değil, verdiği kötü haberlerle tanınıyor. Lakabı “Felaket Tellalı”. Geçen ay Muazzez Abacı’nın Alzheimer olduğunu iddia etti. Sevenleri, yakınları şoke oldu. Kadıncağız apar topar video çekip sağlıklı olduğunu duyurmak zorunda kaldı.En son Gönül Yazar’ı kör etti. Güya evde kayıp düşmüş, kafasını duvarın köşesine çarpmış, sol gözünü tamamen kaybetmiş. Menajeri apar topar açıklama yaptı, Taş Bebek’in kör falan olmadığını, altı üstü katarakt ameliyatı geçirdiğini duyurdu.Dava falan açsalar perişan ederler aslında. Hatta bir son versin diye, açmalılar mı acaba?Işın’a bir darbe de Madonna’danÜnlü reggaeton şarkıcısı Maluma, memleketi Kolombiya’da bir konser verdi.Medellin’deki konserin sürpriz konuğu Madonna’ydı.Sahne şovunda Maluma’nın kucağına oturan şarkıcının bir ara jartiyeri de görüldü.Gülşen’den sonra şimdi de Madonna...“Hiçbir kadının eti bu kadar ucuz değil” diye Gülşen’e posta koymuştu ya... Dünya, Işın Karaca için iyice çekilmez bir yer haline geliyor...
Yazı Tarihi: Mayıs 06, 2022 06:29
