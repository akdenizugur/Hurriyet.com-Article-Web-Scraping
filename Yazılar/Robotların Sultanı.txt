Yazı Yazarı: Nuran Çakmakçı
Yazı Başlığı: Robotların Sultanı
Yazı Linki: https://www.hurriyet.com.tr/yazarlar/nuran-cakmakci/robotlarin-sultani-42053942
Yazı İçeriği: 2019 yılında bir Türk takımı olarak ilki başaran ve First Robotics Competition’ın (FRC) en prestijli ödüllerinden olan “Engineering Inspiration Award”a layık görülen Sultans of Türkiye, bu başarısını bir kez daha tekrarladı.Nazlı ErenSPONSORLARI NASATakım böylece, gelecek yılki dünya şampiyonasına NASA Sponsorluğunda katılmaya şimdiden hak kazandı. 2007’de kurulan Sultans of Türkiye, 8’i kız 6’sı erkek olmak üzere toplam 14 öğrenciden oluşuyor. ABD Houston’da yapılan bu yılki yarışmanın en büyük sürprizini ise Sultans of Türkiye takımının kaptanı Nazlı Eren yaptı. 17 yaşındaki Nazlı, yarışmacıların liderlik vasıflarının değerlendirildiği kategoride, binlerce aday arasından seçilip dünya genelinde ilk 10 öğrenciden biri olarak, “Dean’s List Award Winner” ödülünü kazanan ilk Türk olma gururunu yaşadı.USTA-ÇIRAK MODELİ11’inci sınıf öğrencisi olan Nazlı Eren, 2015 yılından bu yana Darüşşafaka’da eğitim görüyor. 2019-2020 sezonunda ekibe katılan ve takımın sponsorlukları, halkla ilişkileri, projeler ve yönetimiyle ilgilenen Nazlı üçüncü senesinde takım kaptanı olarak seçildi. “Gelecekte daha çok kadını ve çocuğu STEM alanında yer almak için cesaretlendirmek istiyorum. Hem işletme hem de bilgisayar üzerine öğrenim görüp ülkeme yararlı bir genç olmayı hedefliyorum” diyen Nazlı, Darüşşafaka’ya girme ve takıma katılmasının hikayesini ise şöyle anlattı: “Robot takımına 9’uncu sınıfta girdim. Yıllar içinde farklı görevler aldım. İlk halkla ilişkilerde başladım. Ardından robotun elektroniğiyle de uğraştım. Uyguladığımız bir usta-çırak modeli var aslında. Bu usta-çırak modeliyle de hep büyüklerimizden öğrendik, nasıl öğreteceğimizi düşündük. Bu yıl da takım kaptanlığına yükseldim. Geçtiğimiz sene de halkla ilişkiler kaptanlığını yapıyordum. Takımımız, 8 kız, 6 erkek öğrenciden oluşuyor. Takım kaptanı olarak cinsiyet eşitliğini sağlamayı, yazılım ve mekanik alanındaki kadınları cesaretlendirmeyi önemsiyorum.”13 YILDA 23 ÖDÜLTürkiye’deki ilk FRC takımlarından biri olan Darüşşafaka Robot Takımı (Sultansi of Türkiye), 2009 yılından bugüne ulusal ve uluslararası yarışmalarda aldığı 23 ödülle ülkesini gururlandırmaya devam ediyor. Dünya şampiyonasında 459 takım arasından sıyrılarak ödülün sahibi olan takım böylece, gelecek yılki  şampiyonaya da direkt olarak katılma hakkı kazandı.LİSELERARASI ROBOTİK TURNUVA-First Robotics Competition, 1989 yılında kurulan lise seviyesindeki en büyük uluslararası robotik turnuva. Takımların ocak ayının ilk haftasında açıklanan temaya uygun ve saha üzerindeki görevleri tamamlayacak bir robot tasarlamaları bekleniyor. Ama takımlar yalnızca robot yapmıyor. Sponsor buluyor, projeler yapıyor, iş planları hazırlayıp birer marka oluşturuyor. Altı haftalık yapım sezonunun ardından, bölgesel yarışmalarda yarışıp yalnızca prestijli ödülleri kazananlar Houston, Teksas’taki dünya şampiyonasında dünyanın en rekabetçi takımlarıyla yarışmaya hak kazanmış oluyor.İLHAM VEREN LİDER ÖDÜLÜ -Dean’s List, takımın lideri olarak etki yaratan ve çevresine ilham veren öğrencileri onurlandırmak için verilen bir ödül. Takımlar içlerinden bir veya iki öğrenciyi aday gösteriyor. Bu öğrenciler yarı finalist oluyor. Dünyanın dört bir tarafında düzenlenen bölgesel turnuvaların her birinde iki kişi seçiliyor. Onlar da finalist olup dünya şampiyonasına gitme hakkı kazanıyor. Sultans of Türkiye kaptanı Nazlı Eren, takımı geliştirmek için ortaya koyduğu özveri ve tutkusu sayesinde, 40’tan fazla ülkeden gelen on binlerce adayın arasından sıyrılıp şampiyonada Dean’s List Winner olan ilk Türk öğrenci olarak ülkemizi gururlandırdı. Yaklaşık 45 bin öğrenciye canlı olarak konuşup hem kendi hem de takımının hikayesini anlattı. Tüm dünyaya ülkemizin tanıtımını yaptı.
Yazı Tarihi: Nisan 30, 2022 06:29
