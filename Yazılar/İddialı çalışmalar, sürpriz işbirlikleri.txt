Yazı Yazarı: Tolga Akyıldız
Yazı Başlığı: İddialı çalışmalar, sürpriz işbirlikleri
Yazı Linki: https://www.hurriyet.com.tr/yazarlar/tolga-akyildiz/iddiali-calismalar-surpriz-isbirlikleri-41972724
Yazı İçeriği: 90’ların efsanevi grubu Kargo için bir tribute (saygı) albümü hazırlanıyor. Grubun eski solistlerinden Koray Candemir de solo albümünü bahar aylarında yayımlamayı planlıyor. Geçen yılın son günlerinde ‘Antroposen 001’i yayımlayıp büyük ilgi gören maNga hem bu albümün devamını piyasaya sunup hem de mart sonuna kadar sürecek büyük bir turneye çıkıyor. Uzun bir aradan sonra ‘Forsa’ adlı teklisiyle gelip ‘Dünyaya Bedel’le devam eden mor ve ötesi 2022’de iddialı bir albüm yayımlayacak. Pentagram akustik albümün ardından yılın ilk yarısında yeni bir albüm daha planlıyor.Gülşen, Aleyna TilkiBEREN SAAT’TEN ALBÜM!Kenan Doğulu bu yıl yeni bir tekliye hazırlanırken aynı zamanda Yeni Türkü saygı albümü ‘Zamansız’da ‘Yeşilmişik’; Onur Can Ünlü anma albümündeyse ‘Yaramızda Kalsın’ı yorumlayacak. Şehrazat saygı albümünde olması da gündemde. Ayrıca ‘İhtimaller 2’yi yayımlayıp ‘Yapma’ya video çekecek. Eşzamanlı olarak Doğulu Productions’ta Bade Karakoç EP’si, Cem Pilevneli teklileri ve en önemlisi eşi Beren Saat’in albümüyle ilgilenecek.Şubatta Birsen Tezer’den yeni bir tekli geliyor. ‘Neşet Ertaş’ filminin müziklerinden oluşan albüm eylülde yayımlanacak. Mehmet Güreli ‘Buluşmalar’ konseptiyle sürpriz eşliklere devam edecek. Melike Şahin yükselişini teklilerle sürdürecek. Sibel Can ve Seda Sayan’dan yeni birer tekli gelecek. Tarkan, Gülşen, Merve Özbey, Derya Uluğ, Ziynet Sali ve Murat Boz’dan da yeni tekliler geliyor. MFÖ de sırada... Cem Adrian yeni albümünü yayımlayacak. Deniz Seki, Suat Suna düeti ve bir tekli sonrası ‘Best of’ albümü planlıyor. Simge’nin yeni teklisine ocak sonunda kavuşuyoruz. İrem Derici’nin ‘Affeder mi Aşk Bizi’sini de kapsayan, Alper Atakan’a ait ‘Aranjör’ projesi Hande Ünsal’la sürecek. Ece Seçkin’den çok iddialı üç tekli geliyor. Özellikle Bilal Sonses’ten aldığı slow şarkıya çok güveniyor. Demet Akalın, Sinan Akçıl ‘Piyanist’ projesinde ‘Yalan’ın ardından Serdar Ortaç cover projesinde ‘Kaç Kere Sever İnsan’ı okuyacak.Burak King, Allame, Zeyd, Zen-G, Ero, Mela Bedel, Muşta, Batu Akdeniz, Monoman, Bağzıları, Melisa Uzunarslan, Ayla Çelik, Tuğçe Kandemir, Güliz Ayla, Susel, Can Oflaz, Berkay Altunyay, Anıl Bayraktar, Simge Pınar & Barış Demirel, Anıl Durmuş, Melis Yelman, Güler Özince, Melis Karaduman, Canay Doğan, Bosphoroots, Birkan Nasuhoğlu, MAW, Birileri, Damla Durakçay, Merve Deniz, Ahmet Ali Arslan ve Yasak Helva yılın ilk yarısı içinde tekli ve albümlerle geliyorlar.Sefo, Reik’le birlikte ‘Bilmem mi?’yi yeniden yorumlayacak. Anıl Piyancı & Kaan Boşnak işbirliği devam edecek. Piyancı, Keişan’la feat. yapacak. Keişan’sa BEGE’yle ortak bir çalışmaya girecek. Motive, Bekom’la bir şarkı yayımlayacak. Ezhel kendi albümüne odaklanmış durumda. Lara Di Lara & Kamufle albümünün devamı geliyor.Aleyna Tilki şubattan sonbahara kadar üç tekli yayımlayacak. Sürpriz şarkılarla dolu ve tamamı İngilizce yeni albümse eylülden sonra. Edis, nisandan itibaren art arda çıkaracağı İngilizce teklilerle gündem yaratacak. Selin, hızlı bir çıkış yapan ‘Gidip Gel’ şarkısını ‘Give and Take’ adıyla İngilizce yayımladıktan sonra yaza kadar üçer şarkılık üç EP piyasaya sürecek. Spotify’a göre Azerbaycan’ın en çok dinlenen kadın şarkıcısı Hiss, tamamı Türkçe ‘Bela’ adlı şarkısından sonra devamını getirecek.FESTİVALLER MARKALAŞTIYeni jenerasyonun dikkat çeken isimlerinden Batuhan Kordel altı yeni tekli ve videolu bir akustik projeyi hayata geçirecek. Canozan’dan romantik bir albüm; Sufle’den elektronik altyapılı tekliler gelecek. Oyuncu Tuğrul Tülek’in grubu YaDa Özge Fışkın’la bir düet yapacak. Kutlu Özmakinacı, Yüksek Sadakat konserleri dışında yepyeni bir grup projesiyle gelecek. Adamlar ‘Harekete Kimse Mani Olamaz’ albümünün ikincisini çıkaracak.Bugün artık markalaşan Trakya Fest (21-24 Temmuz); Kozlu Müzik Fest (28-31 Temmuz), Kuzey Fest (4-7 Ağustos) programları içinse takipte kalıp erkenden bilet almakta fayda var.Beyoncé, Edis, Rihanna, SefoPLACEBO VE ARCTIC MONKEYS İSTANBUL’A GELİYOR- Yılın ilk günlerinde Radiohead’den Thom Yorke ve Jonny Greenwood ile Sons of Kemet davulcusu Tom Skinner’ın grubu The Smile ilk şarkısını yayımlıyor.- Yılın yabancı EP ve albümlerinde şu isimler öne çıkıyor: Aurora, Years & Years, Elvis Costello & The Imposters, Bonobo, FKA twigs, King Gizzard & The Lizard Wizard, Jethro Tull, Sinéad O’Connor, Bastille, Korn, Mitski, Saxon, Slash, Eddie Vedder, Alt-J, Foxes, Khruangbin, Metronomy, Guns N’ Roses, Scorpions, Tears for Fears, Stereophonics, Bryan Adams, Placebo, Jack White, Bloc Party, Craig David, Liam Gallagher ve Nilüfer Yanya.- Azealia Banks, Beyoncé, Cardi B, GZA, Lykke Li, Morrissey, Rihanna, The Cure, RHCP, Snoop Dogg, The Weeknd, Anthrax, Avril Lavigne, Interpol, Machine Gun Kelly, Megadeth, Ozzy Osbourne, Rammstein, Rosalia da bu yıl içinde albüm ya da EP yayımlaması beklenen diğer isimler arasında...- ‘PSM Loves Summer’ kapsamında Zorlu PSM’de 18 Temmuz’da Placebo, 9-10 Ağustos’ta Arctic Monkeys sahneye çıkacak. Hazirandan itibaren izleyeceğimiz isimlerse: Warpaint, Alt-J, DIIV, Chet Faker, Half Moon Run ve Agnes Obel.PlaceboKLASİK MÜZİK VE CAZA DOYACAĞIZ- 7 Ocak’ta İstanbul Devlet Senfoni Orkestrası (İDSO) şef Josef Suilen yönetiminde solist Sergey Malov’la F. Gulda, Çello Konçertosu ve D. Shostakovich, Senfoni No. 9 Op. 70’le İstanbul AKM Tiyatro Salonu’nda olacak. 14 Ocak’ta şef Thomas Rösner yönetiminde solist Nicolas Baldeyrou (klarnet) ile Weber, Klarnet Konçertosu No. 2 Op. 74 ve Schumann, Senfoni No. 4 Op. 120 aynı salonda dinlenebilecek. Ayrıca Dante’nin 700. Ölüm Yıldönümü Konseri 21 Ocak’ta Can Okan şefliğinde Liszt, Dante Senfonisi Inferno ve Tchaikovsky, Francesca Da Rimini ile bu salonda gerçekleşecek. 28 Ocak’ta şef Howard Griffiths ve solist Gülsin Onay (piyano) Ahmet Adnan Saygun ve Mozart eserleriyle aynı sahnede olacak. - İstanbul AKM Çok Amaçlı Salon’daki Kahve Konserleri kapsamında Mozart Flütlü Kuartet (Özgecan Gönöz-keman, Özlem Sevil-viyola, Poyraz Baltacıgil- viyolonsel, Bülent Evcil-flüt) ‘Mozart’ın Sihirli Sesi’ni 22 Ocak’ta icra edecek.- İlk kez kanun-çello sahnede buluşacak. Kanunda Tahir Aydoğdu ve çelloda Sedef Erçetin 18 Ocak’ta Ankara CSO Mavi Salon’da Bach, Vivaldi, Morricone, Piazzolla, Satie gibi sanatçıların eserlerinin yanı sıra doğaçlama performanslarını sergileyecekler. - Borusan İstanbul Filarmoni Orkestrası 3 Şubat’ta şef Diego Matheuz ve kemancı Maria Duenas’la ‘Büyük Umutlar’da Shostakovich ve Mahler’in eserlerini Zorlu PSM Turkcell Sahnesi’nde icra edecek. BİFO’nun 17 Şubat’ta aynı sahnede seslendireceği ‘Masalların Müziği’yse şef Ryan McAdams ve solist Kian Soltani’yle (viyolonsel) Ravel, Shostakovich ve Stravinsky’den eserler içerecek. Her iki konser öncesi Aydın Büke ve Serhan Bali’nin söyleşisi olacak. - İstanbul Sakıp Sabancı Müzesi the Seed’de 14 Ocak-10 Haziran arası Laure Favre-Kahn, Christian Blackshaw, Momo Kodama, Alim Beisembayev, Claire Huangci, Alexei Volodin, Martina Filjak, John O’Connor performans konukları olacaklar. - 28 Ocak’ta Cenk Erdoğan ve Mehmet İkiz’in ortak projesi Lahza, Kenan Doğulu’yla bir araya gelecek. İş Sanat 22’nci sezon etkinlikleri kapsamında Maximum Uniq Hall’da gerçekleşecek konserde ‘caz trio’ olarak Kenan Doğulu şarkılarını yorumlayacaklar.- Klasik müzik akış (streaming) platformu Primephonic’i satın aldığını eylülde açıklayan Apple bu türe özel bir uygulama başlatacak. Klasik müziği anaakıma taşıma iddiasındaki Apple bu satın almanın bedelini henüz açıklamadı.
Yazı Tarihi: Ocak 01, 2022 06:29
