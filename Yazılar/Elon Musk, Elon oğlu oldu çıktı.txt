Yazı Yazarı: Savaş Özbey
Yazı Başlığı: Elon Musk, Elon oğlu oldu çıktı
Yazı Linki: https://www.hurriyet.com.tr/yazarlar/savas-ozbey/elon-musk-elon-oglu-oldu-cikti-42053693
Yazı İçeriği: Bundan birkaç yıl öncesine kadar ne saygı duyuyordum dünyanın en zengin adamı Elon Musk’a. ABD’li iş insanı, dünyayı bir ucundan karşı ucuna hızlı tünellerle bağlamaktan bahsediyordu. Elektrikli otomobil üretip fosil yakıtların dünyayı zehirlemesine karşı çözüm getiriyordu. Dahası var: Mars’ta koloni kurup insanlığı çok gezegenli bir uygarlığa çevirme umudunu yeşertiyordu.Bak diyordum kendi kendime... Adamın çok parası var ama tek derdi yiyip içip gezip tozmak değil. Başka meseleleri var hayatla ilgili. İş insanı Edison gibi: İnsanlığa ampulü yani ışığı hediye etti.Paraya para demeyen Newton gibi: Çekim kuvvetini buldu, bugün hareket eden, uçan ne varsa onun sayesinde.Aileden varlıklı Einstein gibi: İzafiyet teorisini geliştirdi, dünyanın en ünlü formülü ona ait: E=mc2.Elon Musk da böyle biriydi benim için.Ama o ne yaptı? İsmi sürekli coin manipülasyonlarıyla anılıyor artık. Bir şey üretmek yerine zaten var olanları satın alıp zenginliğine zenginlik katmakla meşgul. Twitter’ı almasının nedeninin gözünü Amerikan başkanlığına dikmesi olduğu yazılıp çiziliyor. BM açıkladı: “Servetinin yüzde 2’siyle dünyada açlık bitirilebilir.”“İspatlayın, Tesla hisselerimi satacağım” dedi. İspatlandı ama Musk’tan tıs yok... Şimdi Coca Cola’yı satın alıp ilk yapıldığı zamanki kokainli haline çevirmekten falan bahsediyor.Of Elon off. Büyük hayal kırıklığısın. En hayran olduğum adamken “Elon zengini”, “Elon oğlu” oldun çıktın, şaşırt bizi.Yeni sezon yayında: ŞeymaŞeyma Subaşı’nın ayrıldığı Mısırlı milyarder sevgilisi Meedo, manidar bir paylaşımla eski sevgilisine gönderme yapmıştı: “Sizden daha fazlasını değil, sizin için daha fazlasını isteyen birini bulun. O zamana kadar herkesten önce ben varım...”Neden Şeyma Subaşı’na bu taş? Çünkü “birini bulun” diyor. Herhalde o bulunacak “biri” yeni bir özel şoför ya da kuaför değil. Peki ne diyor Meedo, Şeyma için? Kendisinden hep “daha fazlasını” istediğini...Niye pişmanlık duyuyormuş? Şeyma, Meedo için değil de kendisi için daha fazlasını istediği için...Artık ne yapacakmış? Öyle birini bulana kadar başka kimseye önem vermeyecek, kendisini önceleyecekmiş...Böyle büyük dersler çıkardığına göre bundan sonraki hayatında başarılar Meedo’ya. Şeyma ise şimdi iş insanı Mehmet Germiyanlıgil ile fotoğraflarını paylaşıp altına da “Aşkım” (My Love) emojisi koydu. Aynı dizinin bilmem kaçıncı sezonuna da başlamış oluyoruz böylece. Meedo haklı mıydı? Peki Şeyma istediğini alabilecek, Mehmet Germiyanlıgil daha fazlasını verebilecek miydi? Meedo’nun sosyal medyadan “harika parça” diye Serenay Sarıkaya’ya yürümesi sonuç verecek miydi? Dünyada başka kadın kalmamış gibi, yine bir Türk kızına kafayı takması aslında Şeyma’ya nispet mi? Azzz sonraa...Şaka bir yana dizisini bilemem ama şu ara gerçek hayat filmleri furyası var ya... Şeyma’dan da güzel sinema filmi çıkar aslında. Aşk, para, şöhret, tutku, ihtiras... Ne ararsan var bu senaryoda.Yine yeşillendi kentin dallarıGelmiyor, geç kaldı derken bahar bütün güzelliğiyle İstanbul’u sardı.Bütün ağaçlar, erguvanlar, hatta hep ağırdan alan kavaklar bile yemyeşil, kentte dolaştıkça insanın içi açılıyor.Kışın griliği gitti, kat kat montlar, paltolar atıldı, sağda solda şortlu, crop’lu insanlar görmeye başladık.Bayramda şehirde kalanlar için Cumartesi ilavemizde “Gezilecek yerler” dosyası hazırladık, ben de Balat’ı yazdım. Hadi çıkın artık evlerden, şehir sizi çağırıyor!Kışın bittiğinin müjdelerinden biri de Hıdırellez, biliyorsunuz. O da en güzel Suzan Kardeş ile kutlanır bence. Programınıza Kardeş’in Hıdırellez konseptli konserlerini de katabilirsiniz: 3 Mayıs Salı günü Beylikdüzü Mask Beach’te, 5 Mayıs Perşembe günü İzmir Büyükşehir Belediyesi Kültürpark fuar alanında ve 6 Mayıs Cuma günü Edirne Keşan Belediyesi Cumhuriyet Meydanı’nda. Şimdiden iyi eğlenceler!
Yazı Tarihi: Nisan 30, 2022 06:29
