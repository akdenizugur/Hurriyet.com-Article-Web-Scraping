Yazı Yazarı: Fatih Tekeci
Yazı Başlığı: Ev alma vidanjör al
Yazı Linki: https://www.hurriyet.com.tr/yazarlar/fatih-tekeci/ev-alma-vidanjor-al-42058459
Yazı İçeriği: Lakin, toplamda 100 evden oluşan kooperatifin müteahhidi, evlerin foseptiklerini bir varil büyüklüğünde yapmış. Evde bir hafta kalındığında, iki defa ASKİ’ye ait vidanjörle çekim yaptırmak gerekiyormuş. Ve okurumuzun aktardığına göre, 2020’de 24 lira, geçen yıl ise 27 lira olan vidanjör ücreti bu yıl 380 liraya çık(arıl)mış.Ankara Büyükşehir Belediyesi’nin(ABB) bu yıl “kırsal mahalleler için 37.5 lira, diğer mahalleler için ise 380 lira” vidanjör ücreti belirlemesini eleştiren okurumuz İlyas Durum’un iletisi -özetiyle- şöyle:İMAR YOK KANALİZASYON YOK“Geçen yıl ve önceki yıllarda bütün mahalleler aynı fiyata tabi iken bu yıl değişen ne? İmar gelmemiş, kanalizasyon gelmemiş..! Keyfi olarak mağdur edilmekteyiz.BİR AYLIK GİDER 3 BİN LİRAAkaryakıta gelen zamlar dahi dikkate alındığında, 380 lira oldukça yüksek bir rakam. Bu evlerde bir ay yaşayan bir vatandaşın sadece 3 bin lira vidanjör gideri oluyor. MAKUL BİR ÜCRET BELİRLENMELİVidanjör ücretinin 380 lira olması nedeniyle artık kimse bahçede kalmıyor. ASKİ’nin bu konuda bizlere yardımcı olmasını, vidanjörler için yeniden makul bir ücret belirlemesini bekliyoruz.”HÜSEYİN TEK PARKI OTOPARKA DÖNDÜOkurumuz Nadide Çalışkantürk, “Yenimahalle’nin İlkyerleşim Mahallesi’ndeki Hüseyin Tek Parkı otoparka döndü” demiş.Okurumuzun iletisi ise şöyle:“Tam beş yıldır onca imza toplamamıza ve onca şikâyetimize rağmen Hüseyin Tek Parkı’na araç girişleri engellenmedi. Ankara Büyükşehir Belediyesi’ne(ABB) ait bu parkımız içler acısı durumda.”SORUYORUM:* Hangi parkın içine araç giriyor? * Hangi parkın içi otopark gibi kullanılıyor?YAYA İÇİN ACİL DURUMOkurumuz Gülruh Demirel, bu fotoğrafı Ankara Üniversitesi Tıp Fakültesi (İbn-i Sina Hastanesi) Acil Servis girişinde çekmiş. Yol ortasına konulan taşların yaya geçişini engellediğine dikkat çeken okurumuz, “Hastalar, yaşlılar, engelliler, çocuklu anneler ve her yaştan vatandaşlar... Tam bu noktada ana yola çıkmak zorunda kalıyorlar. Lütfen bu durum göz ardı edilmesin” diyor.HÜKÜMSÜZ TABELAOkurumuz U. Özgünay, fotoğrafını paylaştığı “Sağlık Bakanlığı Beytepe Murat Erdi Eker Devlet Hastanesi Çukurambar Semt Polikliniği” tabelası için, “Poliklinik taşındı fakat tabelası duruyor. Semt sakinleri durumu biliyor ama bilmeyenler tabelaya uyup polikliniği arayabilir. Hükümsüz tabela kaldırılırsa iyi olur” diyor.BEYAZ HATIRA PAS TUTTUAnkara’nın Şereflikoçhisar ilçesine Tuz Gölü’nü görmek/gezmek için giden ziyaretçilerin önünde hatıra fotoğrafı çektikleri “Tuz Gölü” yazılı platform pas tutmuş. Bu fotoğrafı çeken/gönderen ve isminin gizli kalmasını isteyen bir okurumuz, “Gölde beyaz manzara oluşmadan, turizm sezonu başlamadan, bu platform güzelce yenilenmeli. Tekrar aynı paslanmanın olmaması için malzemesi de gözden geçirilmeli. Yerli ve yabancı turistlerin ziyaret ettiği bir yere yakışır bir şey olmalı” diyor.CSO YERLEŞKESİ İÇİNDE BİR BİLET SATIŞ GİŞESİ AÇILMALIOkurumuz Umut Özkan, “Kültür ve Turizm Bakanlığı’ndan bir talebim var” demiş:“Cumhurbaşkanlığı Senfoni Orkestrası’nın(CSO) yeni binası, sanatseverler için bulunmaz bir yer, ancak bilet satışı kapıdaki bir butondan banka kartı ile yapılıyor. Bu iş o kadar zor ki bazen ya banka kartı çalışmıyor ya da buton. Görevli birisinden yardım istemek zorunda kalıyoruz. CSO yerleşkesi içinde bir bilet satış gişesi açılmalı.”ULUS ÇARŞISI’NIN DUVARINDA ASILI OLAN PANO YENİLENSİNOkurumuz İrfan Demir, Ulus Çarşısı’nın duvarında asılı olan Ankara tarihiyle ilgili bilgilerin yer aldığı panonun çok eskidiğine dikkat çekmiş.Ankara Büyükşehir Belediyesi’ne(ABB) seslenen okurumuz, “Çoğu bilgi silinmiş ya da çok zor okunuyor. Başkent hakkındaki bilgiler daha güzel bir pano/tabela ile görünür hale getirilmeli” demiş.KISA... KISA...* “Elmadağ ilçesine bağlı Kayadibi Mahallesi, maalesef yıllardır hizmet görmüyor. Yıllar öncesinde ‘lise kampüsü’ projesi vardı ve bu proje ile tüm liseleri buraya toplayacaklardı. Projenin gerçekleşmesini istiyoruz.”D.Ö.
Yazı Tarihi: Mayıs 09, 2022 06:29
