Yazı Yazarı: Sina Afra
Yazı Başlığı: Türkiyenin ilham veren girişimci kadınları
Yazı Linki: https://www.hurriyet.com.tr/yazarlar/sina-afra/turkiyenin-ilham-veren-girisimci-kadinlari-41136817
Yazı İçeriği: Toplumların sosyo-ekonomik gelişiminde girişimcilerin rolünün ne kadar fazla olduğunu biliyoruz. Bildiğimiz bir diğer gerçek daha var ki kadınların gücünü her alana dahil etmeden ekonomik, insani ve sosyal kalkınmada sıçrama yapmak mümkün değil. Dolayısıyla toplumsal cinsiyet eşitliğinin belki de en fazla iş hayatında sağlanması gerekiyor. Hayallerinin peşinden giderek, girişimleriyle başarılı olan kadınlar kendilerinden sonraki nesillere ilham ve cesaret vermeye devam ediyor. İlham... Bizim de Girişimcilik Vakfı olarak üzerinde en çok durduğumuz kelime. Gelin şimdi Türkiye’nin ilham veren beş kadın girişimcisinden bahsedelim.TÜRKİYE’NİN STK DESTEKÇİSİ İLK İŞ MODELİTürkiye’nin #modernkahramanlarını ortaya çıkaran sosyal girişimci Bahar Süer, givin’in kurucusu. Türkiye’nin sivil toplum kuruluşlarına destek olmak için geliştirilen ilk iş modelini hayata geçirdi. givin, tüm kişi ve kurumların, her türlü ürün ve hizmeti bağış karşılığında verebilecekleri, yenilikçi, şeffaf bir mobil uygulama. Geçtiğimiz yıl toplamda 140 binin üzerinde bağış toplanan ve 20 bin yeni modern kahramanın dahil olduğu givin’le Bahar Süer, pek çok kadına ilham vermeye devam ediyor.Yurtdışından ilhamla kurulan platformBir diğer ilham veren kadın girişimci ise Armut.com’un kurucusu Başak Taşpınar Değim. Koç Üniversitesi’nde burslu olarak MBA yaptıktan sonra Amerika’da yüksek lisans yapan Değim, oğlunun dünyaya gelmesiyle manevi olarak Türkiye’ye dönmeye karar verdi. Ancak yerleşme aşamasında boyacı, nakliyeci gibi Amerika’da internetten araştırarak çok kolay bulduğu hizmetlerin burada pek mümkün olmadığını gördü. Hayallerinin peşinden giden Değim, 2011 yılında 50 bin TL öz sermayeyle Armut.com’u kurdu. Platform; tadilat, nakliye, temizlik gibi hizmetlere ulaşmanızı sağlıyor. KADINLARA ÖZEL EN YAYGIN SPOR ZİNCİRİTürkiye’nin bir diğer başarılı girişimcisi Bedriye Hülya ise 2006 yılında “kaliteli ve mutlu bir yaşam her kadının hakkı” diyerek bir araya gelen altı kadının girişimiyle kurulan bfit’in kurucularından. Hayalinin peşinden Amerika’ya giderek psikoloji alanında yüksek lisans yapan ve Türkiye’de kadınlara fayda sağlayacağına inandığı bir sosyal girişim fikriyle geri dönen Hülya, kadınların hem spor yaparak yaşam kalitelerini artırabilecekleri hem de düzenli eğitimler, etkinlikler ve özel projelerle sosyalleşebilecekleri bu platformu oluşturdu. Altı kadının hayali, bugün 50 şehirde 225 merkeziyle spor kültürünü yeniden inşa eden Türkiye’nin en yaygın spor zincirine dönüştü. TÜRK MÜHENDİSLER DÜNYAYA AÇILIYORGenç ve başarılı kadın girişimcilerimizden bir diğeri ise Türkiye’nin en başarılı yazlım şirketlerinden biri olarak gösterilen Insider’ın fikir annesi Hande Çilingir. Yurt dışındaki eğitim ve kariyerinin ardından ilk girişimini 2011 yılında satan Çilingir, yedi yıl önce Türkiye’ye dönüp ortaklarıyla birlikte kişiselleştirme teknolojileri alanında ilklere imza atan Insider’ı hayata geçirdi. Bugün Türk mühendislerin çalıştığı global ölçekte bir şirket haline gelen Insider, aynı zamanda Türk mühendislerin yazılımlarını da dünyaya ihraç ediyor.SİLİKON VADİSİ’NDEN ÇIKAN GİRİŞİMCİİstanbul’da beyaz yaka olarak çalışırken, yeterli bilgi ve birikime erişince bir şeylerin yetersiz kaldığını hissederek, ufkunu açacak deneyim ve bilgiye erişmek için Amerika’da Silikon Vadisi’ne gitmeye karar veren Reyhan Çepik ise Türkiye’nin bir diğer başarılı kadın girişimcisi. Yeterli bütçesi olmasa da idealleri uğruna yola koyulan ve bakıcılık yaparak Amerika’da hayatını idame ettiren Çepik, Silikon Vadisi’nde dil eğitiminin yanı sıra web pazarlama konusunda da eğitim aldı. Staj ve startup deneyimleri sonrasında 2010 yılında ortağı Oğuz Arslan ile Fırsat Bu Fırsat’ı kurdu. Hizmet sektörünün pazar yeri olarak konumlandırılan Fırsat Bu Fırsat’ta bugün tiyatrodan sinemaya, konserden yemeğe, turlardan otellere pek çok işletmenin hizmetine erişiliyor.
Yazı Tarihi: Mart 04, 2019 09:59
