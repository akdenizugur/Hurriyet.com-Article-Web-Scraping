Yazı Yazarı: Yalçın Bayer
Yazı Başlığı: Bir haftada vaka sayısı yüzde 8 arttı  Türk Torakstan uyarılar
Yazı Linki: https://www.hurriyet.com.tr/yazarlar/yalcin-bayer/bir-haftada-vaka-sayisi-yuzde-8-artti-turk-torakstan-uyarilar-42052461
Yazı İçeriği: Test sayıları azalırken, pandemi yorgunluğu nedeniyle bireysel önlemler gevşetildi. Prof. Dr. İtil, kamu ve özelde ücretsiz olarak teste ulaşılması hatta hızlı testlerin yaygınlaştırılması gerektiğini söyledi. Prof. Dr. İtil, COVID-19’un hâlâ uluslararası öneme sahip acil halk sağlığı durumunu koruduğunu belirtti: “DSÖ, tüm dünyada ülke nüfuslarının yüzde 70’inin tam doz aşıyla aşılanmasını önermektedir. Türkiye’de Sağlık Bakanlığı verilerine göre üçüncü doz aşısını yaptıranların sayısı 27 milyon 731 bin 999 olup, genel nüfusa oranlandığında tam doz aşı yaptıranların oranının yüzde 30’larda olduğu görülmektedir. DSÖ, yaşlılar, altta yatan hastalığı olan kişiler, bağışıklığı baskılanmış hastalar, mülteciler, kırılgan gruplar, sağlık çalışanları ve tedaviye erişimi güç olan kişiler başta olmak üzere aşılamanın önemini vurgulamaktadır.”TEST, AŞI, MASKEYE DEVAMProf. Dr. İtil, Türk Toraks Derneği olarak bazı önlemlerin devam etmesi gerektiğini düşündüklerini belirterek bu önlemleri şöyle sıraladı:Aşılanmanın yaygınlaştırılmasını; semptomatik vakalarda PCR testinin yapılması ve testin ulaşılabilirliğinin kolaylaştırılmasını; hızlı testlerin yaygınlaştırılmasını; PCR pozitif olguların, temaslılarının izleminin devam etmesini; toplu taşıma, sağlık kuruluşları ve kapalı alanlarda maske takılarak önlemlere devam edilmesini öneriyoruz.GÜNÜN SÖZÜ“SADELİK, en yüksek düzeydeki kapsamlılıktır.” Leonardo da VinciBU OKUL PROJESİ BİR BAŞKAİTÜ Mimarlık Fakültesi Bina  Bilgisi Anabilimdalı  öğretim üyesi olan Y. Mimar Cem Erözlü tarafından Urla için hazırlanan, Milas’ta da uygulanabileceği düşünülen ve Köy Enstitülerinin öğretim ilkelerine uygun olarak öğretim verecek teknik lise düzeyindeki “Zeytincilik Okulu” projesinin tanıtımı, davet sahibi Milas’ta Akarca Çiftliğinin Kimya Mühendisi İzzet Ezber’e ve MİTSO Yönetim Kurulu Başkanı Reşit Özer’e yapıldı. Özer ilginç projenin gerçekleşmesi için belediye, kaymakamlık ve valilikten başka TOBB Başkanı Hisarcıklıoğlu ile görüşeceğini bildirdi.ZAMLARLA NASIL BAŞ EDECEĞİZDÜNDEN itibaren geçerli olmak üzere kanser, diyabet, hormon, tüp bebek tedavisi ilaçlarıyla bazı antibiyotiklerin de dahil olduğu 508 kalem ilaca yüzde 1-200 arasında değişen oranlarda zam geldi. Ankara Eczacı Odası Başkanı Taner Ercanlı, haziran ayıyla birlikte birçok ilaca erişimde sıkıntı yaşanabileceğini söyledi.MESAJ PANOSUSABAH otobüse bindim. EGO kartımın bakiyesi yetersizmiş. “Ben ineyim” dedim, şoför “Neden?” diye sordu. Ben “Kart bakiyem” yetersizmiş”. Şoför “Sorun değil, sizi yolda bırakacak değiliz” dedi. Günüm ve haftam aydınlandı. Teşekkür ederim. Fehmi Alperen ERGİNFELSEFE AKADEMİSİADALETİN gerçekleşmesi için ‘Hukuk’tan önce ‘Felsefe Bilgisi’ ve ‘Adalet’ duyuşuyla donatılmış insanlara ihtiyaç vardır. 8 Mayıs’ta Felsefe Akademisi’nde görüşelim.BİLİYOR MUSUNUZ? Lafta kalan vaatHATAY Milletvekili Mehmet Güzelmansur 12 Nisan’da yapılan kabine toplantısının ardından basına servis edilen “Türk vatandaşı olmak için alınacak konutun bedeli 250 bin dolardan 400 bin dolara yükseltilecek” haberinin lafta kaldığını, mevzuatta değişiklik yapılmadığını söylediğini...DİSK, KESK, TMMOB, TTB ve TDB’nin 1 Mayıs ‘Emek ve Dayanışma Günü’nü İstanbul’da Maltepe Meydanı’nda kutlayacaklarını açıkladığını...YILDIZ Teknik Üniversitesi’nde Amerikan Dili ve Edebiyatı Öğretim Görevlisi Kıymet Erzincan Kına’nın; kadın araştırmaları, mitoloji, halkbilim dallarında ‘Umay Ana’dan Al Karısı’na Atlı Gelip Yaya Kalanlar’ (Temkeş) adlı araştırma kitabının çıktığını...
Yazı Tarihi: Nisan 28, 2022 06:30
