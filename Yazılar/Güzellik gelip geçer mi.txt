Yazı Yazarı: Ece Sükan
Yazı Başlığı: Güzellik gelip geçer mi
Yazı Linki: https://www.hurriyet.com.tr/yazarlar/ece-sukan/guzellik-gelip-gecer-mi-40434624
Yazı İçeriği: Moda endüstrisinin tüketiciye dayattığı, algı yönetimini yaptığı ve dönemlere göre değiştirdiği güzellik anlayışı, moda markalarının iletişim mecralarında da bu anlayışa paralel söylemlere zemin hazırlıyor. Ve modanın artık ‘dahil edici’ olma tavrı, markaların iletişim alanlarında da kendini gösteriyor.Geçen yıl markanın yüzü 20 yaşındaki ‘kusursuz güzel’ Bella Hadid’di. Onun yerini 73’lük Lauren Hutton’ın alması markanın değişimini de gösteriyor.  Özellikle iç çamaşırı reklamları kadınların meta olarak kullanılmasına oldukça açık riskli hattın üzerinde seyreder. Mükemmel kadınlar, kusursuz vücutlar, ideal arzu nesneleri olarak kanatlarıyla podyumda yürüyen Victoria’s Secret modelleri gibi... Geçen sene, Calvin Klein da aktris Klara Kristin’le çektiği reklam karesiyle tartışma yaratmıştı. Eteğin altından çekilmiş bir iç çamaşırı karesi de bu sebeple tepkilere maruz kalmıştı.Klara KristinCalvin Klein, 1980’lerden beri reklam kampanyalarıyla dikkatleri, yer yer şimşekleri üzerine çeken bir marka. Aynı zamanda 90’lardaki ilk Kate Moss’lu reklamlarıyla dönemin güzellik anlayışını sarsan vizyonu getiren marka. O dönemin ideal vücut tipi ve güzellik standardının kenarından bile geçmeyen, çelimsiz, genç, androjen görünümlü bir modelin seçilmesi oldukça cesur bir vizyondu. Kate Moss efsanesi böyle başladı.Artık sırt dönmek yok!Dört gün önceyse yeni reklam filmini yayımlayan CK iç çamaşırı, zamanın ruhunu yakalayan kadın ve güzellik anlayışıyla beğeni topladı. Yönetmen Sofia Coppola’nın çektiği reklam filmi 18-73 yaş aralığındaki farklı etnik kökenli ve vücut tipli kadınlara yer veriyor.Top modellerin ‘atası’ Lauren HuttonCoppola tarafından bizzat seçilen kadroda, oyuncu Kirsten Dunst, Ethan Hawke ve Uma Thurman’ın kızı Maya Hawke, oyuncu Rashida Jones ve 73 yaşındaki süpermodel Lauren Hutton var. İlham verici kadınlar, siyah-beyaz kareler, samimi anlatımlarla gerçek ve yumuşak bir ilişki kurmak istemiş Coppola kadınlar ile iç çamaşırı arasında... Kadınların kendilerinden bir parça bulabilecekleri imajlar yaratmış. Özellikle Lauren Hutton’lı kareler kampanyanın en çarpıcı işi olmuş.Kate Moss’u ‘Kate Moss’ yapan 1992 kampanyası... Uzun bir dönem, markaların adeta sırtını döndüğü, yok saydığı bir jenerasyonu temsil eden Hutton’la bu kitle tekrar kucaklanmış, kadınların her yaşta kendilerini sevebilmelerinin mesajı verilmiş. Siz olduğunuz gibi olun ve kalın, moda nasıl olsa dönüp dolaşıp size geri gelecektir.
Yazı Tarihi: Nisan 23, 2017 01:01
