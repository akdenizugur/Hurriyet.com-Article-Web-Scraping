Yazı Yazarı: Yalçın Bayer
Yazı Başlığı: Zeytinlikleri korumak geleceği korumaktır
Yazı Linki: https://www.hurriyet.com.tr/yazarlar/yalcin-bayer/zeytinlikleri-korumak-gelecegi-korumaktir-42046999
Yazı İçeriği: Gürer’in önergesine yanıt veren Tarım ve Orman Bakanı Vahit Kirişci, Resmi Gazete’de yayımlanan yönetmelikten hiç bahsetmeyerek, “Zeytinliklerin 3 kilometre yakınına dahi tesis açılamayacağı” belirtilen Zeytin Yasasına dikkat çekti.Mart ayında Resmi Gazete’de yayımlanan yönetmelik değişikliği ile Tarım ve Orman Bakanı Kirişci’nin konuyla ilgili soru önergesine verdiği yanıt arasındaki çelişkiye dikkat çeken Gürer, “Biz yönetmelik değişikliğine mi yoksa Tarım ve Orman Bakanı’nın soru önergemize verdiği yanıta mı inanacağız? olması gereken Bakanlığın bakış açısıdır” diyerek ortaya çıkan belirsizliğe tepki gösterdi.Gürer “Günlerdir zeytin için zeytin yetişen bölgelerde halkında, üreticisinde ciddi tepkisi var. ‘Zeytinime dokunma’ diye eylemler yapıyorlar. Zeytin kutsal ağaç. Yüzlerce yıllık tarihin ötesinde verdiği ürünü hem doğrudan tüketip, hem yağından yararlanıyoruz. Anadolu coğrafyasının zenginliği. Zeytinlikleri korumak geleceği korumaktır. Yönetmenlik bir an önce kaldırılıp zeytinliklerin korunması ile ilgili kanuna göre uygulama devam etmelidir. Maden için zeytinliklere kıyılmamalıdır” şeklinde konuştu.GÜNÜN SÖZÜ“TÜRK’ün en garip olduğu yer, kendi vatanıdır.” Peyami SAFABARO’YA KADIN BAŞKANİSTANBUL Barosu’nun eylül ayında yapılacak kongresinde Mehmet Durakoğlu’nun aday olamayacak olması nedeniyle, Av. Filiz Saraç, İlke Çağdaş Avukatlar Grubu’nun ön seçiminde İstanbul Barosu Başkan Adayı olarak seçildi. Saraç 213 oy alırken, diğer aday Nazan Moroğlu ise 168 oyda kaldı. Daha önce İstanbul’da Başkan Yardımcılığı ve Genel Sekreterlik görevlerinde bulunan ve TBB önceki dönem YK üyesi olan Saraç, “Atatürk ilke ve devrimleri ışığında, hukukun üstünlüğü, güçlü bir İstanbul Barosu, bağımsız yargı için, memleketimiz için, baromuz için meslektaşlarımız için el ele, kol kola mücadele edeceğiz” dedi.Istranca’ya iyi kar yağdıBAHAR BEREKETLİ BAŞLADIÇEVRE Mühendisi Ozan Deniz (Havadan Doğadan) yazıyor:“Yağışlar bölge genelinde hafif olarak devam ediyor. Çok bereketli bir sistem oldu. Tarlalara ve barajlara çok iyi geldi. Yağışlar bugün (dün) etkisini kaybediyor ve yerini yarından itibaren ılık bir havaya bırakıyor.” Ozan, öğleden sonra Istrancalardan kar fotoğrafı da göndererek; “Kırklareli Demirköy - Velika köyü civarında kar yağışı vardı dün. 19 Nisan son yılların en geç kar yağışı olarak tarihe geçti” dedi.İSKİ’nin sayfasında, barajlardaki doluluk oranı yüzde 88.58 olarak görünüyor. Yine de yetmez. Birkaç yağış daha düşmeli, hazirana aynı oranlarda girmemiz gerekiyor.TGC: ‘BİZ GAZETECİYİZ’TÜRKİYE Gazeteciler Cemiyeti’nin 47. Genel Kurulu dün Cağaloğlu’ndaki binasında başladı. Başkanlığını Turgay Olcayto’nun yaptığı ‘Bağımsız Bağlantısız Özgür Gazetecilik Grubu’ bu yıl da TGC yönetimine aday oluyor. Olcayto sunuş konuşmasında, “Grubumuz bugüne dek asla sizlere hayal vaat etmedi, asla hayal tacirliği yapmadı. Hep gerçekçi oldu. Kimseye biat etmedik, bütün siyasi partilerle eşit mesafede olduk” dedi. Oylama bugün yapılacak.HAYVAN BESLEMEK NEDEN ZORLAŞTI?SÜT fiyatlarının geç arttırılması binlerce süt ineğinin kesilmesine sebep oldu. Tüm yetkili yetkisiz kişiler, tarım ve hayvancılık konusunda sürekli demeçler veriyorlar.Oysa ‘Bütün Şehir’ yasasının çıkmasından sonra belediyeler, mahalleye dönüştürülen köylerin başta otobüs ve muhtarlık binaları olmak üzere tüm mallarına ve mezarlıklarına el koydular. Sadece mallarına değil, meralarına da.Mahalleye dönüştürülen köylerde evlere bitişik ahırlarda hayvan beslemek yasak. Besleyene ceza kesiliyor. Ahırlar mahalle dışına taşınmak mecburiyetinde. Zaten hayvan beslemek zorlaştı. Şimdi bütün bunlar yetmezmiş gibi el konulan meralar belediyeler tarafından satılıyor ve imara açılıyor.Bu çılgınlığa bir an önce son verilmeli. Köyler mahalleye dönüştürülmemeli. Tarım ve hayvancılık teşvik edilmeli. Ekrem Hayri PEKERMESAJ PANOSUAYIPTAN ÖTE KASITATATÜRK kenti olan Samsun’da Ata’mıza yapılan bu kaçıncı saygısızlık! İlkadım Anıtı’nın önü reklam panosuyla kapatılmış. Anıtlar sanki gizlenmiş, perdelenmiş, hapsedilmiş gibi. Bu nasıl mantık... Uyarmaktan bıktık artık. Ayıptan öte, kasıt gibi. Yener CABBAR“TÜRKİYE’nin tarımsal potansiyeli gerçekten çok yüksek. Dış politikadan eğitime, birçok alanda karamsar bir tablo olsa da ben kendi adıma tarım ile her seferinde umutlanıyorum. Efes Tarlası Yaşam Köyü’nü görünce umutlanıyorum. Belediyeler tarıma ciddi destek sağlıyor artık. Üretimin sürdürülebilir bir hale getirilmesiyle Türkiye’nin çıkışının tarımda olduğuna inanıyorum.” Ali Ekber YILDIRIMELMALILI Hamdi Yazır’dan: “Bol bol zırhlar yap ve iyi biçime yatır diye. Siz de salâh ile çalışın, daha iyi işler yapın, çünkü ben her yapacağınızı gözetiyorum.”‘HOCAM’I KİM BULDUSİNAN Cemgil günümüzde de çok kullanılan ‘hocam’lı hitap şeklini başlatan isimdi. Hikâye Ankara’da, ODTÜ’de başlamış ve Türkiye’de her bölgeye yayılmıştı. Eğer yaşasaydı, izin verilseydi yaşamasına, 78 yaşında olacaktı. Üzüntüyle anıyoruz. Özden Ekinci ŞAHİNBİLİYOR MUSUNUZ?KADIKÖY’ÜN BOSTANLARIKADIKÖY Belediyesi’nin ‘Her mahalleye bir bostan’ projesine Moda ve Fenerbahçe’nin ardından Acıbadem ve Göztepe’nin eklendiğini bildiren Başkan Şerdil Dara Odabaşı’nın, “Bu işe başladığımızda, amacımız çocukların toprakla buluşmasıydı. Elimizden geldiğince bu alanları çoğaltacağız. Bostanlar hepimizin” dediğini...ASKERİ hastanelerimiz yeniden açılsın. Güçlü bir orduyuz. NATO’nun ikinci büyük ordusuyuz ama askeri hastanemiz yok. Askeri hastane zorunluluktur. Şinasi Mehmet DİLAVERTÜRK TİPİÜLKENİN Cumhurbaşkanı’nın verdiği davete katılmak ve orada yer almak herkese nasip olmaz. Bazı davranışlar yadırganabilir ama o yemeğe katılanları kınamak olmaz. Biz de kınamıyoruz. Afiyet olsun. Yediğiniz, içtiğiniz sizlere kalsın. Güher ve Süher Pekinel kardeşlerin, davet edildikleri bir yemeğe katılmalarını şahsen yadırgamadık.Mehmet N. GÜNGÖR
Yazı Tarihi: Nisan 20, 2022 06:29
