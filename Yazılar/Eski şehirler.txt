Yazı Yazarı: Mehmet Soysal
Yazı Başlığı: Eski şehirler
Yazı Linki: https://www.hurriyet.com.tr/yazarlar/mehmet-soysal/eski-sehirler-42053956
Yazı İçeriği: Trafik keşmekeşiyle her geçen gün çekilmez hale gelen ve gittikçe kalabalıklaşan şehirlerin yaşanmaz hali insanları hasta ediyor...Bu yüzden sayısız hastalıkla tanışıyor insanoğlu...Ve hastane sayılarının artışı da bu tezi doğruluyor...*Prof. Dr. Oktay Aslanapa ile yıllar önce kentlerin estetiği üzerine yaptığım bir röportajda demişti ki:- Ev yapmayı hâlâ bilmiyoruz...- Van Gölü’ne arkasını dönen yapıları gördüğümde ev yapmayı bilmediğimizi bir kez daha anlamıştım.*Türk İslam sanatı üzerine bir ömür adayan Prof. Aslanapa, Mimar Sinan’ı asırlar sonra bile aşmanın mümkün olmadığını söylüyor ve diyordu ki:- Okuyan ve diploma alan çok ama sanatkâr yok gibi...*İtalya’dayız...Eski ve yeninin bir arada durduğu asırlık tarihi yapıları gördükçe, sahip çıkıldığına şahit oldukça milyonlarca yabancının bu ülkeye neden geldiğini de anlıyoruz...*Prof. Dr. Oktay Aslanapa Anadolu’dan götürülen sayısız eserlerin sayesinde Avrupa ülkelerindeki müzelerin doldurulduğunu da hatırlatıyor ve diyordu ki:- ABD, Avrupa ve Rus müzeleri bizden götürdükleri eserlerle doludur... Buna neden olan ise yine bizleriz...- Osmanlı zamanında kazı yapma izni alan yabancıların, çıkardıkları eserlerin bazılarını götürmesine izin verilmişti...Yani hepsi çalıntı değil...Bu konuyu da yanlış biliyorlar...*Kısacası, eski şehirlerimizin estetiğini gittikçe bozuyoruz...Yıkıp yerine gökdelenler yaparak yeni şehirler kurduğumuzu sanıyoruz ama daha anlamlı kılmıyoruz...
Yazı Tarihi: Nisan 30, 2022 06:29
