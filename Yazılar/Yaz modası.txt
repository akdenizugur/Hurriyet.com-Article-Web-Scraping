Yazı Yazarı: Gökhan Kimsesizcan
Yazı Başlığı: Yaz modası
Yazı Linki: https://www.hurriyet.com.tr/yazarlar/gokhan-kimsesizcan/yaz-modasi-40515607
Yazı İçeriği: Davette Gül Hürgel ve Mehry Mu markalarının yaz koleksiyonları tanıtıldı. İki markanın kurucu ve tasarımcıları Güneş Mutlu Mavituncalılar ile Gül Hürgel’in katılımıyla gerçekleşen davet, iş ve cemiyet dünyasının tanınmış isimlerini bir araya getirdi.Kupayı o aldıBinicilik sporunun prestijli yarışmaları arasında yer alan Atatürk Kupası Engel Atlama Yarışmaları’nın 52’ncisi önceki gün İstanbul Atlı Spor Kulübü’nde düzenlendi. Sponsorları arasında Bilfen Okulları’nın da yer aldığı yarışların 12+ yaş kategorisinde Bilfen Kupası’nın sahibi, Carl 58 isimli atıyla Ali Çavdarlı oldu. Eğlenirken öğrenelimÇocuklara keyifli ve eğitici bir tatil fırsatı sunan Akbatı Yaz Okulu bugün açılıyor. 4-12 yaş arası çocukların ücretsiz olarak katılabileceği, 3 Ağustos’a dek Akbatı AVM’de devam edecek yaz okulunda konusunda uzman eğitmenler eşliğinde toplam 8 etkinlik düzenlenecek. Çocuklara hobi kazandırmayı amaçlayan etkinlikler, her salı ve perşembe günleri 14.00-16.00 saatleri arasında gerçekleşecek. Canlı performansLa Petite Maison, İstinye Park’taki yeni yerinin açılışında büyük ses getiren The Jukes ile yeniden buluşuyor. Geçmiş ve günümüzün hit şarkılarından oluşan bir repertuvara sahip The Jukes, 15 Temmuz’a kadar La Petite Maison’da olacak. 4 sanatçıdan İstanbul eserleriGama Art Gallery, dört sanatçının İstanbul’dan etkilenerek yaptığı çalışmaları bir araya getirdi. “İstanbul’dan İzler” adlı sergi, 42 Maslak Art’ta açıldı. Küratörlüğünü Şule Altıntaş’ın yaptığı “İstanbul’dan İzler”, 15 Ağustos’a kadar görülebilecek. Mutluluktan ağladıSon Rötuş şarkısıyla adından söz ettiren Gökçe Kırgız ve DJ Suat Ateşdağlı, önceki akşam Bodrum’daki Gümbet Posh’da performans sergiledi. Konseri yaklaşık 3 bin kişi izledi. Müzikseverlerin “Son Rötuş”a hep bir ağızdan eşlik etmesi, Kırgız’ı duygulandırdı. Çok mutlu olan Kırgız, gözyaşlarına engel olmakta zorlandı. 
Yazı Tarihi: Temmuz 11, 2017 01:01
