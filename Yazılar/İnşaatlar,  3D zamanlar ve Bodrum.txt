Yazı Yazarı: Onur Baştürk
Yazı Başlığı: İnşaatlar,  3D zamanlar ve Bodrum
Yazı Linki: https://www.hurriyet.com.tr/yazarlar/onur-basturk/insaatlar-3d-zamanlar-ve-bodrum-42056815
Yazı İçeriği: Geçtiğimiz günlerde araçla giderken bir tanesine denk geldim.Geçen yıl ormanlık olan arazi bir güzel tıraşlanmış, konutlar yükselmeye başlamış.Projenin dikkat çekmesi için de global bir yeme-içme markasıyla yakında anlaşma yapılacakmış.Bu da son zamanlardaki tuzak trendlerden.Mutlaka proje içine havalı bir restoran konduruluyor, ki insanlar oraya daha çok gelsin...Öte yandan biz çok farkında değiliz ama, inşaat sektörü de yavaş yavaş dönüşüyor.Geleneksel yöntemlerle yapılan inşaatlar yerine, üç boyutlu yazıcılarla (kısaca 3D) yapılan ve neredeyse sıfıra yakın karbon emisyon oranı olan alternatif inşaat modeli yükselişe geçmeye başladı.Son 10 yılda gelişen bu teknoloji sayesinde en kompleks tasarımları hayata geçirmek mümkün.Hatta yapılan tasarımı sökerek başka bir yerde yeniden inşa etmek ya da geri dönüştürebilmek de...Misal: Palari Homes ve Mighty Buildings isimli iki firma Kaliforniya’daki ortak projelerinde normalde haftalar sürecek bir ev inşaatını 3D yazıcılarla sadece 24 saatte bitirdi.Şimdi 3D’nin ne kadar yaygınlaşabileceği konuşuluyor.Tıpkı şu an yapılan Metaverse konuşmaları gibi, onun da bir anda yaygınlaştığı bir zamanı göreceğiz sanırım...İki Yalıkavak tavsiyesi Bodrum Yalıkavak’ta gündüz vakti nerede oturulabilir diye düşünürken önce Meet Lab, sonra da Yula imdadıma yetişti.Meet Lab yeni nesil bir kahveci, tapasçı ve kokteyl dükkânı. Hepsi birden yani.Aynı zamanda İstanbul’un Anadolu Yakası’nın tanınan dükkânlarından biri Meet Lab.Stilleri hoş; kasmayan türden.Yula’ya ise Bodrum merkezden aşinayım.Yalıkavak şubesini yeni açmışlar.Rengarenk Meksika stilleriyle Yalıkavak sahiline nefes aldırmışlar...Bir sürpriz: MamboYalıkavak’ın yakın zamanda konuşulacak yerlerinden biri ise Mambo.Bir sanat ve etkinlik alanı.Mambo’nun yaratıcısı Jenny İpekel; eski, yıkık dökük bir taş evi renove etmiş, önündeki mandalina bahçesine de hiç dokunmamış.Sonuçta ortaya gayet orijinal bir yer çıkmış.Mambo, dünyanın farklı köşelerinden sanatçılar ve zanaatkârları ağırlayıp sergiler yapacak yakın zamanda. Ayrıca atölyeler düzenleyecek ve bu atölyeler herkese açık olacak.
Yazı Tarihi: Mayıs 06, 2022 06:29
