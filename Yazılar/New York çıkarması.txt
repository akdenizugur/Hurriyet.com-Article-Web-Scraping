Yazı Yazarı: Arda Sayıner
Yazı Başlığı: New York çıkarması
Yazı Linki: https://www.hurriyet.com.tr/yazarlar/arda-sayiner/new-york-cikarmasi-41983392
Yazı İçeriği: Şifa dolu mutfakTicaret Bakanlığı ve THY’nin desteğiyle, Gastronomi Turizmi Derneği Başkanı Gürkan Boztepe’nin organizasyonuyla gerçekleşen etkinlik, Türk Evi’nde düzenlendi.New York’ta yaşarken içinde çalıştığım ve o zamanlar sadece 10 katlı bir bina olan Türk Evi’nin modern bir gökdelene dönüştüğünü görmek açıkçası gurur verdi.Menüsü Dr. Ender Saraç’ın yönetiminde hazırlanan gecede Türk mutfağının lezzet gücü kadar sağlık yönü de vurgulandı.Tarhana cipsli balkabağı çorbası, sumaklı sorbe, pırasalı köfte gibi sıra dışı lezzetlerin sunulduğu yemeklerin doğduğu coğrafyalar ve faydaları, Dr. Ender Saraç tarafından anlatıldı.Gecede konuşan Gaziantep Belediye Başkanı Fatma Şahin, “Yerelden evrensele, gelenekten geleceğe gastronomi değerlerimizi temsil etmek ve tanıtmakla mesulüz. Anadolu sofrasının buluşturucu gücüne New York’ta da şahit olmak mutluluk verici” dedi.Arda Sayıner - Ender Saraç - Fatma Şahin - Reyhan Özgür - Gürkan BoztepeŞov devam edecekEtkinlik sonrası sohbet ettiğimiz Gastronomi Turizmi Derneği Başkanı Gürkan Boztepe, Gastro Show serisinin yurtdışında devam edeceğinin bilgisini verdi:“Türk mutfağının tanıtımını bu yıl Londra ve Los Angeles gibi popüler turizm destinasyonlarında düzenlenecek etkinliklerle sürdüreceğiz. Yabancılara kendi ülkelerinde yaptığımız sunumlar, Türkiye’yi bir lezzet destinasyonu ve ziyaret edilmesi gereken bir ülke olarak konumlandırmamız, katılımcıların Türkiye’ye gelme potansiyelini oldukça artırıyor.Gastrodiplomasi yürüterek bu misyonumuza pandeminin zorluklarına rağmen devam edeceğiz.”Hello TürkiyeNew York’tayken Türkiye adına oldukça anlamlı ve farklı bir kampanyanın Cumhurbaşkanlığı İletişim Başkanlığı tarafından başlatıldığına şahit oldum.“Hello Türkiye” isimli kampanya, Türkiye’nin İngilizcede ‘hindi’ anlamına gelen ‘turkey’ kelimesi yerine Türkiye olarak adlandırılmasının vurgusunu yapıyor.Bu kapsamda yabancıların Turkey yerine Türkiye dediği etkileyici bir video çekilmiş.Birçok yurtdışı online mecrada ve meşhur fenomenlerin hesabında bu videoya denk geldim.New York BM’de staj yaparken aynı rahatsızlığı ben de hisseder, ‘niçin Türkiye’yi orijinal Türkçe ismiyle adlandırmadığımızı’ düşünürdüm. Bu güzel projenin haberini New York’ta almak, benim için ayrıca anlamlı oldu.Cumhurbaşkanlığı İletişim Başkanı Fahrettin Altun’u Türkiye tanıtımının ötesine geçen, “Türkiye” markasına değer katarak kalıcı bir değişim başlatan bu proje için tebrik ediyorum.Geri sayım başladıPeninsula oteller zincirinin İstanbul’da açılmasına sayılı bir zaman kaldı.New York ziyaretimde grubun Manhattan’daki, kanımca şehrin ikonikleşmiş mekanlarından olan oteline uğradım.1905 yılından beri Hollywood yıldızlarını ve Avrupa jet-setini ağırlayan otelin içindeki Clemente Restoran’ı uzun zamandır merak ediyordum.Çağdaş bir mutfak sunan mekandaki Wagyu et seçkisi etkileyiciydi.Restoranda sürpriz bir şekilde New York’taki otelin genel müdürlüğünden İstanbul’a transfer olacak olan Jonathan Crook’un veda partisine de denk geldim.Haftaya İstanbul’a gelecek olan, İzmirli bir Türk’le evli Crook’a ve ailesine şimdiden hoş geldin diyelim.   
Yazı Tarihi: Ocak 17, 2022 06:29
