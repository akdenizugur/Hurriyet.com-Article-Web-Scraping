Yazı Yazarı: Mustafa Çulcu
Yazı Başlığı: Final Cüneyt Çakır'ın
Yazı Linki: https://www.hurriyet.com.tr/sporarena/yazarlar/mustafa-culcu/final-cuneyt-cakirin-40887958
Yazı İçeriği: Dünya Kupası’na tüm kıtalardan 34 hakem davet edildi. Bu hakemlerin 7’si hiç düdük çalamadan evlerine döndü. Arjantinli Pitana ve Hollandalı Kuipers 4’er maçla en çok görev alan hakemler oldu. Diğer hakemler grup aşamasında 1 veya 2’şer maç yönetti. Son 16 turunda Kuipers, İranlı Faghani, Senegalli Diedhiou, ABD’li Geiger, Meksikalı Ramos, Arjantinli Pitana, İtalyan Rocci ve Sloven Skomina görev aldı. Bu turdan sonra Özbek Irmatov, Alman Brych, El Salvadorlu Aguilar, Fransız Turpin ve Polonyalı Marciniak evlerine gönderdi. Bu isimler arasında bizi en çok şaşırtanı; UEFA’nın gözde hakemi Brych oldu. Alman hakem, Sırbistan-İsviçre grup maçının ardından ülkesine dönmek zorunda kaldı.KARASEV YETERSİZGeriye kalan hakemlerden Pitana, Mazic, Kuipers ve Brezilyalı Ricci çeyrek final maçlarına atandı. Böylelikle bu isimlerin yarı final ve final yönetme ihtimalleri ortadan kalktı. Şimdi iki yarı final ve şampiyonluk maçları için üç hakem kaldı; İspanyol Lahoz, Sloven Skomina ve Cüneyt Çakır. Rus hakem Sergei Karasev de şimdilik kadroda ama böyle maçlar için yeterli bir isim değil. Hatta turnuvaya davet edilmesi bile Rusya’nın ev sahibi olmasından kaynaklandı.COLLINA’DAN DESTEKFIFA Hakem Komitesi Başkanı Pierluigi Collina’nın, grup maçlarını değerlendirdiği basın toplantısında Arjantin-Nijerya karşılaşmasında Rojo’nun kafasından sekip eline çarpan topa penaltı düdüğü çalmayan Cüneyt Çakır ile ilgili soruya, “Bu, asla tartışılmayacak bir pozisyon. Hakem son derece doğru karar verdi” diyerek Çakır’ı koruması gelecek adına çok önemli bir mesaj. Bu sözlerin yanı sıra, turnuvadaki maç trafiği, kariyeri ve performansı göz önüne alındığında finalin tek ismi Cüneyt Çakır’dır.
Yazı Tarihi: Temmuz 06, 2018 01:16
