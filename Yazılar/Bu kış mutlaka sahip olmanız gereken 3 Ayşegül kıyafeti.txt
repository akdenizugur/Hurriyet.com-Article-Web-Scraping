Yazı Yazarı: Sibel Arna
Yazı Başlığı: Bu kış mutlaka sahip olmanız gereken 3 Ayşegül kıyafeti
Yazı Linki: https://www.hurriyet.com.tr/yazarlar/sibel-arna/bu-kis-mutlaka-sahip-olmaniz-gereken-3-aysegul-kiyafeti-40286189
Yazı İçeriği: Üçü de sezon modasına uygun, üçünü de neredeyse üzerinizden çıkarmayacağınız garanti.Öncelikle karakterimizin kim olduğunu açıklayalım. Esas kız, ilk bölümünden beri stilini çok sevdiğim Dr. Ayşegül yani Burçin Terzioğlu...“Poyraz Karayel”in son bölümünde giydiği yeşil trençkotu bir numaraya koyuyorum. Mevsimlik, zarif ve renginden kaynaklı olarak da çok trendy. İkinci önerim desenli, yün ve tiftikli mini etek. Kış soğuklarında sizi hem sıcak tutacak hem de seksi gösterecektir.Üçüncüsü ise sezonun en moda giysisi olan yelek... Etek ve yeleğin markası Stefanel. Etek: Stefanel599 TLYelek: Stefanel569 TL Trençkot: İpekyol299 TLCesur Alemdaroğlu’na neden Carpıldık?Nasıl da cool gözüküyor değil mi? Yalın stiliyle modanın altın kuralı olan “Az aslında çoktur” cümlesini doğruluyor. Bir denim pantolon, bir tişört ya da bir gömlekle de şık olunabileceğini kanıtlıyor. “Cesur ve Güzel”de Cesur Alemdaroğlu karakterini var eden Kıvanç Tatlıtuğ’dan bahsediyorum. Bu kadar sade bir stille bu kadar çekici bir karakter yaratan stil danışmanını, yani eşi Başak Dizer’i de tebrik ediyorum.Başlıkta da yazdığım gibi Cesur’un izleyiciyi çaptığını düşünüyorum. Tamam bunda fiziksel özelliklerinin de payı büyük ama giydikleri gözünün, teninin, saçının rengine bu kadar mı yakışır? Kıvanç Tatlıtuğ’un gözünü siz daha önce hiçbir dizide bu kadar mavi görmüş müydünüz? Kıyafetleriyle ilgili bir diğer hoşuma giden detay ise şu: Hiçbiri öyle uçuk fiyatlı lüks markalardan alınmamış. Hatta birçoğu Mudo. Mudo’dan giydikleri içinde Top 3’ümü yazıyorum. Mavi beyaz kareli gömlek, lacivert uzun kollu ve yakası düğmeli tişört, yeşil parka.Bir de küçük not: “Cesur ve Güzel” dizisindeki Korludağ malikanesi dahil olmak üzere bütün evler Mudo Concept tarafından döşenmiş.Tişört: Mudo 69,95TL Parka: Mudo 249TLGömlek: Mudo 99,95 TLÇağatay’ın arkası kartallı deri ceketi yok satıyor“İçerde” adlı dizide Sarp karakterini canlandıran Çağatay Ulusoy’un da tıpkı Kıvanç Tatlıtuğ gibi yalın bir stili var.Tek farkla; o karakterin sarp ve çetinliğinden kaynaklı olarak daha çok deri ceket tercih ediyor. Botların en asker postalına benzeyenleri itinayla seçiliyor. Dizinin afişinde giydiği kahverengi, arkası kartal figürü işlemeli deri ceketi dizide de çok kullandı ve olanlar oldu. Şu anda deri ceket yok satıyor. Çağatay Ulusoy’un hangi takımı tuttuğunu bilmiyorum ama özellikle Beşiktaş taraftarları vintage görünümlü bu cekete sahip olabilmek için kuyrukta.Deri Ceket: Desa899,40 TLSühan’ın şahmeranı“Cesur ve Güzel”in güzeli Sühan Korludağ karakterine hayat veren Tuba Büyüküstün’ün maskülen feminen bir tarzı var. O yüzden takıları da asla kokoş değil, çok cool...Son bölümde taktığı minik yuvarlak halkaların birleşiminden oluşan şahmeran çok soruldu. Markası Bendis. Modelin ismi Ceku. Fiyatı ise 140 TL.Erkeğini kelimelerle öldürenlerin markası Son zamanlarda üzeri sloganlı bu tişörtleri pek çok dizide görür olduk. Hemen araştırdım, ne özelliği, piyasadaki yazılı tişörtlerden ne farkı var soruşturdum. Markanın adı “I Shot My Man” yani “Ben erkeğimi vurdum”! Basit, sade, rahat kalıp tişört ve tişört elbiseleri insan doğasına en uygun lif olan ipekle üretiyorlar ve piyasa değerinin çok altına bir fiyatla satıyorlar. V yaka ve bisiklet yaka olmak üzere iki çeşidi var. Her birinin üzerinde İngilizce olarak “Yatağımla evlenmek istiyorum”, “Beni bomba arar gibi ara” gibi komik cümleler yazıyor. Zaten markaya ismini veren “erkeğimi vurdum” esprisi de buradan kaynaklanıyor. Söz konusu kadın, erkeğini silahla değil kelimelerle vuruyor. “Aşk Laftan Anlamaz”ın son bölümünde Hayat yani Hande Erçel bu tişörtlerden giydi. Üzerinde “Ben eskiden daha hoş bir insandım” yazıyordu.  Tişört: I Shot My Man 150 TL  
Yazı Tarihi: Kasım 23, 2016 14:22
