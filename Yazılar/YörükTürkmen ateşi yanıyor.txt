Yazı Yazarı: Yalçın Bayer
Yazı Başlığı: YörükTürkmen ateşi yanıyor
Yazı Linki: https://www.hurriyet.com.tr/yazarlar/yalcin-bayer/yoruk-turkmen-atesi-yaniyor-42057000
Yazı İçeriği: Antalya Büyükşehir Belediye Başkanı Muhittin Böcek, etkinliklerde ‘rekorlar’ kırılacağını belirtirken, festivalin kültürel yanının çeşitli etkinlik, sempozyum ve sergilerle, 29 ülkeden katılımla sağlanacağını bildirdi. Cumhuriyet’in 99. yılının anısına 99’u profesör olmak üzere yüzlerce katılımcının yer alacağı, Yörük kültürü üzerine tartışmalar yapılacak. Üç günlük etkinliğe Musa Eroğlu, Kubat ve Zara konserleri ve yerel sanatçılar katılacak.‘ATATÜRK MİLLİYETÇİSİYİZ’Dün festival alanını gezerken, Türkiye’de bugüne kadar yapılmış ve en geniş katılımlı Yörük-Türkmen buluşması için 250 çadırın bulunduğu alanda Yörük ve Türkmen kültürünü, geleneklerini tanıtacağını bildiren, festival organizasyonundan sorumlu Büyükşehir Genel Sekreter Yardımcısı Durmuş Ali Arslan, “Atatürk olmazsa olmazımızdır. Biz Türk milliyetçisiyiz, Atatürk milliyetçiyiz” dedi.TOROSLARDA YÖRÜK ÇADIRI“Gazi Mustafa Kemal Atatürk, ‘Gidin Toros Dağları’na bakın, eğer orada bir Yörük çadırı görürseniz ve o çadırda bir duman tütüyorsa şunu çok iyi biliniz ki bu dünyada hiçbir güç ve kuvvet asla bizi yenemez’ demişti. Ne mutlu bize ki Toroslarda tüten bu dumanı şimdi Antalya dışına taşıyoruz. Uluslararası boyutta geniş bir katılımla düzenleyeceğimiz bu festivalle Yörük ateşimiz Antalya ve ülke sınırlarını da aşacak” dedi.Yörük-Türkmen festivaline sadece belediyeler, dernekler değil, Yörük ve Türkmen aşiretlerinin obaları da katılıyor; kendi gelenek ve kültürlerini alana yansıtıyor. Bunlardan Antalya İl Beyi Mehmet Gök, Antalya bölgesinden katılan kimi aşiretlerin Karakoyunlu, Karatekeli, Sarıkeçili, Kölekli, Honanlı olduklarını söyledi. Antalya’daki Yörükler, daha çok Torosların güneyine bakan bölgede yaşıyor.TÜRKİYE’NİN YÜZDE 40’IYörük ve Türkmen aşiret liderlerinden aldığımız bilgiye göre, Türkiye’de 350’nin üzerinde dernek bulunuyor. Yine onların iddiasına göre, Türkiye nüfusunun yaklaşık yüzde 40’ı Türkmen ve Yörük kökenli yurttaşlardan oluşuyor.BÖCEK: DÜNYAYA TANITACAĞIZFestival ile bin yıldır Anadolu’yu yurt edinen, köklü bir geçmişe sahip Yörük kültürünü dünyaya tanıtacağız.Türk dünyasını Antalya’da Yörük-Türkmen kültürü ile buluşturacağız. (2.5 milyon nüfuslu Antalya’nın yüzde 60’ı bu kültürden geliyor.)Böcek bu çalışmaya bütün Yörük-Türkmen derneklerinin ve oluşumlarının katkı ve destek verdiğini, bu desteklerinden dolayı herkese teşekkür ettiğini açıkladı.‘BEN O HAYALİM’BİLİR MİSİNİZ, hayatımızda tutkuyla istediğimiz şeylerin mutlaka -evet, mutlaka- gerçek olmasını sağlayacak dört aşama var. Bu dört aşama garantilidir, çünkü evrenin şaşmaz yasasını, yaradılışın temel ilkelerini içerir.Hemen göz atalım mı?Birinci aşama: Neyi istemediğimizi belirlemeliyiz.İkinci aşama: Bundan yola çıkarak neyi istediğimizi belirtmeliyiz.Üçüncü aşama: İstediğimiz şeyi hissetme durumuna geçmeliyiz.Dördüncü aşama: Beklemeli, dinlenmeli ve olmasına izin vermeliyiz.Hayat çok daha keyifli olacak.Gülnur Ünal’ın ‘Ben O Hayalim’ (Feniks) kitabından.KISA... KISA...Kılıçdaroğlu katılıyorFESTİVALİN yapılacağı At Çayırı’nın uzun bir tarihi geçmişi var. Osmanlı döneminde Konya’ya bağlı olan Antalya’da at birliklerinin alanı olan çayır, antik Perge’ye yakın bir bölgede bulunuyor. Bir yanı da Antalya Expo-2016 ile komşu.BÜYÜKŞEHİR Belediye Başkanı Muhittin Böcek, Cumhurbaşkanı Erdoğan başta olmak üzere siyasetin her kesimini davet ettiklerini söyledi. Bunlara 30 Büyükşehir Belediyesi de dahil. Kılıçdaroğlu’nun, bugün saat 17.00’de festival alanında olacağı bildirildi. Ahmet Davutoğlu ve Gültekin Uysal da festivale geleceklerini bildirdiler.250’ye yakın çadırın koyun yününden ve kıl keçisinden yapıldığı bildirildi. Bunların üretiminde Aydın merkez sayılıyor.EMEKLİYE NE KADAR ZAMMİLYONLARCA emekli, dul ve yetime temmuzda yüzde 35’e varan zam yolda. Memur, memur emeklisi ve sözleşmeli personel temmuzda yüzde 7 zammın yanı sıra yüzde 25’e yakın enflasyon farkı da alacak. 2.500 lira alan emekli, müjdeli haberi bekliyor. En düşük emekli aylığının asgari ücrete çıkarılması talep ediliyor.BİLİYOR MUSUNUZ?‘3 FİDAN’IN 50. YILIBİRLEŞİK Kamu-İş Konfederasyonu Mehmet Balık’ın “Deniz Gezmiş, Hüseyin İnan ve Yusuf Aslan’ın aydınlık bir gelecek için verdikleri mücadele sonrasında faşist zihniyetler tarafından idam edilişlerinin 50. yılında, mücadele dolu hayatlarını saygıyla anmaya devam ediyoruz. Bu mücadele, Kuvayımilliye’den ‘Deniz’lere, Yusuf, Hüseyin ve Erdal’dan ‘Uğur Mumcu’lara ve Gezi Parkı’na kadar yurdumuzun aydınlık geleceğine gönül vermiş milyonların mücadelesidir” dediğini...ANTALYA Ticaret ve Sanayi Odası (ATSO) ve Batı Akdeniz Ekonomisini Geliştirme Vakfı (BAGEV) Başkanı Davut Çetin’in, Ocak-Nisan 2021’de Antalya’da 19 Rus şirketinin kurulduğuna dikkat çekerek “Ruslar, yılbaşından bu yana Antalya’da 58 şirket kurdu. Üç katlık bir artış var ve bu çok ciddi bir rakam, nisan ayı bizim için çok hareketliydi” diye konuştuğunu...MESAJ PANOSUTÜRKİYE’de adaylığını ilk olarak açıklayan en genç cumhurbaşkanı aday adayı Dr. Ekrem Çelikiz, 40 büyük vaadini açıkladı.
Yazı Tarihi: Mayıs 06, 2022 06:29
