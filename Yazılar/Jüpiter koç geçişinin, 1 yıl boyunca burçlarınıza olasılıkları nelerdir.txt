Yazı Yazarı: Aygül Aydın
Yazı Başlığı: Jüpiter koç geçişinin, 1 yıl boyunca burçlarınıza olasılıkları nelerdir
Yazı Linki: https://www.hurriyet.com.tr/yazarlar/aygul-aydin/jupiter-koc-gecisinin-1-yil-boyunca-burclariniza-olasiliklari-nelerdir-42058790
Yazı İçeriği:  Şimdi de bu transit etkisinin sizin yükselen burcunuza göre etkisinden bahsedeceğim. Bu yazı 1 yıl boyunca size lazım olacak. Özellikle unutmayın ki Jüpiter 28 Temmuz sonrası gerileme hareketinde olacak. Bu yazdığım konular üzerinde birtakım gerilemeler ya da engellenmeler olması söz konusu olabilir. Bunları farkında olarak ilerlemeyi seçelim. Koç veya yükselen burcu koç olanlar;Jüpiter 1.evinizden geçiş yapacak. Yani bu ev zaten Mars doğasındadır. Artık başkalarına bağlı olmadığınızı fark ettiğiniz bir zaman dilimindesiniz. Belki 2010-2011 senelerinde başkalarına bağlıydınız ve bir şeylerden kurtulmak için farklı nedenlerle bir yerlere bağlı kalma zorunluluğu hissettiniz. Bu belki bir kadro meselesiydi belki bir evlilikti belki de aileydi. Artık daha güçlü ve özgür olduğunuzu hissedeceksiniz. Tabi bunu hissederken gereğinden fazla savaşçı ruhunuz ortaya çıkacak. Bazı hesaplaşmalar yaşanacak ve bunlar sizin için adeta son 20 senelik bir sayfa kapatma tadında olacak. Bunaldığınız ve haksızlıklara uğradığınız bu süre zarfında yeni bir başlangıca yürüyeceksiniz. İşler çok hızlı ilerleyecek. Sizlerde elinizden geldikçe hızlı ve pratik bir yaklaşım içinde olun. Şayet hala böyle hissetmiyorsanız kendi yeteneklerinize tutunarak bir çıkış yakalayın. Çünkü bu dönem sizlerin büyüme dönemi olacak. Hem kariyer hem de aşk hayatınızda büyük bir zaman diyebiliriz. Boğa veya yükselen burcu boğa olanlar; Jüpiter 12.evinizden geçiş yapacak. Bu ev balık burcu ile alakalıdır. İşin içinde Neptün gezegeni bulunmaktadır. Hem varoluşunuzu sevmenizi ister hem de varoluşsal krizleri kontrol etmeye sizleri zorlar. Bu transit geçişi kendinizi evrene, doğaya ve insanlığa adamanız ile görünmez bağlarla evren tarafından korunmanızı gösterir. Yani bir zamanlar yaptığınız iyiliklerin vücut bulması diyebiliriz. Bu ev adanmışlıkla ilgilidir. Kendinizi adadığınız şeylerin ne olduğunu göreceksiniz. Bu süreç sizi aşırı hassas biri de yapabilir. Çaresiz insanlara kendinizi adamak isteyip onlar için savaş açabilirsiniz. Yardım işleri yapmak, kişinin kendisinden daha şanssız olanlara destek vermek gibi konular gündeminizde olacak. Bu hissiyat sizi kurban rolü üstlenmek isteyeceğiniz ilişkilere de itekleyebilir. Eğer kendinizi hümanist işlere adamazsanız kendinizi kaybetmeye meyilli konular içine çekilebilirsiniz. Kendinizi sabote ederseniz gerçek şansları göremeyebilirsiniz. Kurban veya kurtarıcı ilişkilerine dikkat etmelisiniz. Zihinsel bir yükselişinizi fiziksel bir düşüşe dönüştürmeyin. Bir emekli gibi davranmak kendini bir kurban gibi görmek yerine kurtarıcı olarak yeniden başlamak daha büyük fırsatlar önünüze getirecek. İkizler veya yükselen burcu ikizler olanlar; Jüpiter 11.evinizde hareket edecek. Bu ev kova burcunun evidir. Yani iş hayatınızda ya da toplumsal alanda özgürleşmek istediğiniz bir zaman olduğuna işaret ediyor. Bireyselleşme noktasından çıkıp sosyal çevrenizde daha baskın ilerleyeceğinizi gösteriyor. Dernekler, kulüpler ya da organizasyonlarda aranan isimlerden biri olma yolundasınız. Belki de birtakım seçimlerde kendinizi başkan adayı olarak bile bulabilirsiniz. Çevrenizde artık benzer görüşte insanlarla yürümek isteyeceksiniz. Geleceğe dair yeni vizyonlarınız var. Yükseköğretim ya da evrensel anlamda güç kazanacağınız girişimler içinde olacaksınız. Değer yargıları sizin gibi olmayan insanlardan uzaklaştığınız bir zaman. Kariyer hayatınızda bu dönem atacağınız adımlar veya başlatacağınız projeler oldukça ses getirecek ve size 13 senelik bir kök salma fırsatı sunacak. Yengeç veya yükselen burcu yengeç olanlar; Jüpiter sizin 10.evinizden geçiş yapacak. Burası oğlak burcunun evidir. Mesleki ya da kariyer alanındaki potansiyellerinizi ortaya koyduğunuz büyük bir zafer dönemi olduğunu söyleyebiliriz. Yaptığınız işlerde toplum tarafından tanınma ya da ün gibi fırsatlar size sunmaya doğru götürecek. Yani belki de yaptığınız işlerde çevrenizde daha fazla bilinen ve dikkat çeken biri olacaksınız. Kariyer hayatınız bu yönde ilerlerken ev hayatınızda birtakım zorluklarla yüzleşmeniz mümkün olabilir. Kariyerinizin zirvesini yakalamak için bazı zorluklara göğüs germeniz ve savaşmanız gerekebilir. Bu dönem inşa edeceğiniz her şey sizi markalaşma noktasına götürecek. Belki bu yazıyı okurken işten çıkartıldınız ya da iş arıyorsunuz. Bu dönem asıl olmanız gereken yere sizi taşıyor. Uyanık ve farkında olun. Aslan veya yükselen burcu aslan olanlar; Jüpiter sizin 9.evinizde olacak. Bu geçiş yaşama dair olan inançlarınızı yeniden güncellemeye geldi. Çünkü uzun zamandır yaşadığınız krizler ve haksızlıklar yüzünden insanlara olan inancınızı yitirdiniz. Şimdi yeniden güveniyor ve yeniden başlıyorsunuz. Bu dönem başladığınız işler oldukça değerli olacak. Eğitim almak, seyahat etmek, fenomen dil öğrenmek, zihninizi genişleten yeni projeler içine girmek için çok doğru bir karar diyebiliriz. Geleceğe dair umutlarınızın tazelendiği işler ve projeler önünüze gelecek. İş hayatınızda derin bir nefes alacaksınız. Eğer atanmayı bekliyorsanız bu dönem gerçek bir cevap bulabilirsiniz. Hayatınızda neyin yanlış olduğunu fark ediyor ve harika bir dönüş alıyorsunuz. Başak veya yükselen burcu başak olanlar; Jüpiter sizin 8.evinizden geçiş yapacak. Burası dönüşüm evidir. Gücünüzü nerden aldığınızı keşfettiğinizi göreceksiniz. Yenilenme ve yeniden başlama kararları alacaksınız. Burası zaman zaman evlilik, devlet işleri, atanma veya hamilelik gibi konuları da anlatır. Kişinin korkularını keşfetmesine izin verir. Burada korkuları için savaşırsa kişi büyük mucizelerle karşılaşır. Cinsel konular ve ayrıca maddi konularda bu transit etkisidir. Vergi, miras, yatırım ya da sigorta gibi konularda hayatınızda gündem olabilecek durumlar getirebilir. Hayatınızı kaçırmışlık hissinden çıkmalısınız. Çıkarlarınız ya da menfaatleriniz için devam etmek zorunda olduğunuz ilişkilere devam edemediğinizi göreceksiniz. Krizlerden dönüşme ihtimaliniz bu dönem açık olabilir. Eşiniz varsa onun finansal koşullarındaki değişimin size yansımasına şahitlik edebilirsiniz. Sizi kötü biri yapmaya çalışan insanlardan kötülüklerden uzak durun. Terazi veya yükselen burcu terazi olanlar; Jüpiter sizin 7.evinizden geçiş yapacak. Bu bir çoğunuz için evlilik olarak ifade edilse de bazılarınız için boşanmak ya da yol ayrımı olaraktan tanımlanabilir. Kişilerin ortaklık ya da evlilik konuları dikkat çekici bir hal alıyor. Bu dönem tanışacağınız insanlar sizleri büyütebildiği gibi aynı zamanda aşağıya da çeken insanlar olabilir. Yapacağınız anlaşmalar, sözleşmeler veya iş birlikleri sizleri güçlendirecek. Kendi içinizde uzun zamandır kaybettiğiniz dengenizi bulmanıza yardımcı olacak yeni insanlarla da sizlere getirebilir. Bazı konularda arabuluculuk, uzlaşma ya da küslüklerin sona ermesinde söz konusu olacaktır. Özellikle bu dönem parasal konularda, gelirde, kazançta, prestij ve gücü arttırmada, aşkta başarı sağlamada, uygun bir evlilik uyumu sağlamada, ayrıca alım satımda başarı sağlamada size iyilik yapacak bir pozisyonda hareket edecektir. Jüpiter, doğru veya istenen yaşta evliliğe yardımcı olur. Akrep veya yükselen burcu akrep olanlar; Jüpiter sizin 6.evinizden geçiş yapacak. Bu geçiş, iyi bir düzen kurmak için gereken ayrıntıları ele alma yeteneğinizi geliştirir ve becerilerinizin daha fazla farkına varmanıza yardımcı olur. Bu dönem özellikle iş arkadaşlarınızla uyum sağlamak ya da personel almak adına çok faydalı olabilir. Çalışma hayatınızda ya da rutin günlük işlerinizde kolaylıklar yakalarken aynı zamanda sunduğunuz hizmetin karşılığını görmediğiniz ve bunları da sonlandıracağınız bir süreç olduğuna işaret ediyor. Sağlayabileceğiniz her türlü hizmetin iyi gitmesi muhtemeldir. Yaptığınız işten daha fazla keyif alacağınız ama sorumluluklarında çok fazla arttığı bir döneme giriyorsunuz. Sağlıklı beslenmek ya da spor yapmak bu dönem çok önemli olacaktır. İş arıyorsanız iş bulmak her zamankinden daha kolay olacak. Bu döngü sırasında yeni bir iş bulabilir veya mevcut bir işi önemli ölçüde iyileştirebilirsiniz. Bu geçişe emeklerinizin karşılığını almak desek pek de haksız sayılmayız. Yay veya yükselen burcu yay olanlar;Jüpiter sizin 5.evinizden geçiş yapacak. Bu geçiş sırasında kendinizi mutlu ve iyimser hissedeceksiniz. Bu da size kendiniz olma cesaretini verecek ve başkalarının ne düşündüğünü pek de önemsemeyeceksiniz. Çünkü uzun zamandır bunu kafaya taktınız. Artık endişe etmeden kim olduğunuzu daha fazla ifade edecek ve istediğiniz projelerinizi yapacaksınız. Genellikle kendinizin bazı yönlerini beğenmiyor ve eleştiriyordunuz. Bu yüzden sahneye çıkmak istemiyordunuz şimdi bu geçiş suçluluk duymadan kendiniz olmanızı sağlar. Alkol, sigara gibi bağımlılıklardan uzak durun. Hayattan keyif aldığınız yer kesinlikle spor olsun. Bedensel değişiminiz sizi şaşırtacak. Kendiniz olmaktan mutluluk duymaya başladığınız bu süreç size başkalarıyla olan ilişkilerinizi de geliştirme fırsatı sunacak. Bu durum sizi heyecan verici aşk maceralarına sürükleyebilir. Romantizm artıyor. Bazı durumların gelip geçici olmaması için ayağınız yere sağlam bassın. Artık otantik bir yaşam istemiyorsunuz çünkü kendinize oldukça güveniyorsunuz. Aşırıya kaçmamaya dikkat edin aksi takdirde kibirli ve dayanılmaz biri olursunuz. Çocuklarınız varsa onlarla ilişkileriniz gelişecek. Oğlak veya yükselen burcu oğlak olanlar; Jüpiter sizin 4.evinizden geçiş yapacak. Jüpiter bakış açınızı genişlettiği ve daha büyük resmi görmenizi sağladığı için dünyanızı genişletmeye geliyor. Ev ya da aile sorunlarınızda çözüme doğru gidiyor. Eviniz veya ailenizle yaşadığınız herhangi bir sorun ortadan kalkabilir. Ailenize karşı daha fazla destek ve güvenlik ihtiyacı içine çekileceksiniz. Ev almak ya da yatırım yapmak daha fazla kök salmak ihtiyacı içinde olabilirsiniz. Kök salmak veya kendinizi ait hissettiğiniz yeri kişiyi tespit edip onunla geleceğe yönelik büyütebileceğiniz bir yer bulmak isteyeceksiniz. Hayatınızı genişletmek ve mutlu olmak istediğinizde güvenli bir temele oturtmak için bir fırsat karşınıza çıkacak. Bunu şimdi başarabilirseniz, ileride koşullarınız değişecek ve bu dönem verdiğiniz kararlardan mutlu olacaksınız. Ev hayatınızda mutlu olmadığınız yerdeyseniz bu size büyük bir baskı yaratacak ve dayanılmaz bir noktaya gelecek. Artık bir karar vermek zorunda hissedebilirsiniz. Bu durum artık sizi daha özgürleştirecek. Kariyerinizdeki büyük zirve ev hayatınızdaki baskıya da yansıyabilir. Annenizi ya da ailenizden birilerini daha yakınınıza taşımak isteyebilirsiniz.Kova veya yükselen burcu kova olanlar; Jüpiter sizin 3.evinizden geçiş yapacak. Zihniniz daha iyimser düşünürken istediklerinizi elde etmenize yardımcı olabilecek olumlu düşünmeye daha yatkın olacaksınız. Bu aynı zamanda yeni fikirler öğrenmek, yeni beceriler konusunda eğitim veya öğretim yoluyla ufkunuzu genişletmek için harika bir zamandır. Sosyal medya aracılığıyla erişiminizi genişletebilir, bağlantılarınızı büyütebilir ve yeni arkadaşlar bulabilirsiniz. Yakın çevre ilişkileriniz, akraba ilişkileriniz ya da eski dostluk bağlantılarınızda yeniden güçlü bağlar kuruyorsunuz. Artık her şey hakkında daha kolay konuşabileceğiniz veya bugüne kadar sustuğunuz şeylerde kendi haklılığınızı ortaya daha rahat sunduğunuz bir zamandasınız. Jüpiter ayrıca gelecek için planlarınızı genişletir. Ne yapmak istediğinize ve hayatınızı nasıl iyileştirebileceğinize dair daha fazla vizyona veya sezgiye sahip olabilirsiniz. Yaşadığınız eski sınırlamaların çoğunun, kendinizden şüphe duymanız nedeniyle kendi kendinize dayatıldığını fark edebilirsiniz.  Jüpiter, farkında olmadan üstlendiğiniz tüm eski olumsuz veya verimsiz tutumları ayıklamanıza ve bırakmanıza yardımcı olabilir. Bilinciniz genişleyebilir ve daha olumlu hale gelebilir ve bu, hayatınızın diğer alanlarında iyileştirmeler yapmanıza yardımcı olabilir. Ehliyet veya araç alma gibi durumlar gündeminize gelebilir. Balık veya yükselen burcu balık olanlar; Jüpiter sizin 2.evinizden geçiş yapacak. Bu zamanı hedeflerinizi incelemek ve işinizi, mali durumunuzu ve değerlerinizi geliştirmek için neye ihtiyacınız olduğunu keşfetmek adına kullanın. Jüpiter, ihtiyacınız olanı elde etmek veya zaten sahip olduğunuz kaynakları daha akıllıca kullanmak için olumlu değişiklikler yapmanıza yardımcı olabilir. Bu geçiş sırasında zengin olacaksınız diye yazılar okursanız pek itibar etmeyin. Çünkü Jüpiter 2.ev geçişleri parayı iyi tutmazsanız bunun bir paydasını görmezsiniz. Gerçekten istediğiniz şeyi kazanma zamanı diyebiliriz. Sadece peşinde olduğunuz şeyi gerçekten istediğinizden emin olmalısınız. Değerlerinizi kontrol edin. Bu geçiş gerçekten değer verdiğiniz şeyler açısından büyüme ile ilgilidir. Paraya ve mülke değer veriyorsanız, o zaman bunu artırmaya çalışırsınız. Bunu yaparken neyi feda ettiğiniz çok önemli olacak. 2. evdeki Jüpiter, genellikle istediğiniz her şeyden daha fazlasını elde edeceğiniz anlamına gelir, bu nedenle bu zamandan en iyi şekilde yararlanmak için gerçekten neye daha fazla ihtiyacınız olduğu konusunda net olmanız gerekir. Sahip olmak istediğiniz hayatı inşa etmeye başladığınız zaman olarak söyleyebiliriz. 
Yazı Tarihi: Mayıs 09, 2022 08:51
