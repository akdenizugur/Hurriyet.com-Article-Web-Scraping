Yazı Yazarı: Tülay Demir
Yazı Başlığı: Yeraltındaki kültür mirası
Yazı Linki: https://www.hurriyet.com.tr/yazarlar/tulay-demir/yeraltindaki-kultur-mirasi-41743836
Yazı İçeriği: Kültür mirasları, yerin onlarca metre altında karşımıza çıkıyor.Bu hayalin gerçek olmasını, İletişim Başkanlığı’nın tarihi ve kültürel zenginliklerimizi tanıtmak amacıyla hayata geçirdiği proje sağladı.Proje kapsamında son olarak Türk minyatür sanatının en önemli eserlerinden Nakkaş Osman’ın “Surnâme-i Hümayun Dijital Sergisi” yolcularla buluştu.Hologram ve özel projeksiyon teknolojisiyle hazırlanan sergi, Marmaray Yenikapı İstasyonu’nda görülebilir.Marmaray yolcusuysanız, bu fırsatı kaçırmayın derim ben.Dubai’de büyük rekabetİki Türk markası, Dubai’de kıyasıya bir rekabet yaşıyor. Bir tarafta Nusret Gökçe diğer tarafta CZN Burak olarak tanıdığımız Burak Özdemir...İkisi de dükkanlarını doldurmak için durup dinlenmeden çalışıyor, ellerinden geleni yapıyor.Özellikle pandemi döneminde işleri daha da zorlaştı; lezzette kendini aşmak, şovlara devam etmek, reklam çalışmalarında geride kalmamak yetmiyor, bir de katı Covid kurallarına uymaları gerekiyor.Nitekim bu hafta başı sosyal medyada CZN Burak’ın restoranının Covid tedbirlerine uymadığı gerekçesiyle kapatıldığı yönünde bir haber çıktı.Sordum soruşturdum, aslı astarı yok.Bu rekabet içinde böyle bir asparagas nasıl çıktı, kimden çıktı anlamadım da neyse...Dönelim konumuza...Burak ve Nusret’in dükkanlarında sık sık ünlüleri ağırladığı malumunuz...CZN Burak son zamanlada UFC hafif sıklet şampiyonu Khabib Nurmagomedov’u pek çok kez ağırladı.İkili zaten neredeyse abi-kardeş gibi artık...Bunu Khabib’in Instagram’daki paylaşımlarından da anlamak mümkün.Sık sık Burak’la ilgili paylaşım yapıyor, ona elinden gelen desteği veriyor.Bu arada Nusret de geçenlerde Dubai’yi ziyaret eden UFC hafif sıklet eski şampiyonu Conor Mcgregor’u dükkanında misafir etti.O günden fotoğrafları da Instagram’ında bolca paylaştı tabii...Ama ne hikmetse paylaşım Nusret’in sayfasıyla sınırlı kaldı, Conor Mcgregor’dan tek bir paylaşım gelmedi.Velhasıl CZN Burak ve Nusret arasındaki mücadele son sürat devam ediyor.Bana sorarsanız CZN Burak, candan, sevecen ve sempatik tavırları ile bu yarışı bir adım önde götürüyor.Boynuz kulağı geçer demişler ya, CZN Burak’da Nusret’i geride bırakmaya başladı bana göre.Bakalım bu amansız takipte gelecek günler neler gösterecek izleyip göreceğiz.Kar var ama rötar yokKar alarmı ile zorunlu uçak yolculuğu çakışınca ne olur...Rötar hatta iptal beklentisi ve onun getirdiği büyük stres tabii...Nitekim aynısını geçtiğimiz pazartesi ben yaşadım. İstanbul kara teslim olmuşken Ankara’ya nasıl gideceğimi kara kara düşünüyordum. İstanbul Havalimanı’nın ne durumda olduğunu tahmin bile edemiyordum.İlk şoku havalimanına vardığımda yaşadım.THY’nin tarifeli seferinde bırakın iptali, rötar bile söz konusu değildi.İkinci şaşkınlık uçak kalkış için taksi yapmaya başlayınca geldi.Gördüm ki İstanbul Havalimanı’nın pistlerinde bir damla kar yok.Ekipler tamamen temizlemiş havalimanını... Karla mücadele araçları da sıra sıra dizilmiş, anında müdahale için hazır bekliyor.Başta İGA Havalimanı İşletmesi İcra Kurulu Başkanı ve Genel Müdürü H. Kadri Samsunlu olmak üzere tüm çalışanlar koca bir alkışı hak ediyor açıkçası...Çünkü sayelerinde o gün bütün yolcular kar kış paniği ve aksaklığı yaşamadan uçtu, kimi işini halletti, kimi sevdiğine kavuştu.Tebrikler...  
Yazı Tarihi: Şubat 19, 2021 06:29
