Yazı Yazarı: Serhat Demirel
Yazı Başlığı: Sosyal medya çılgınlığı Kediköpek klonlama
Yazı Linki: https://www.hurriyet.com.tr/yazarlar/serhat-demirel/sosyal-medya-cilginligi-kedi-kopek-klonlama-42006977
Yazı İçeriği: Barbra Streisand, 2017 yılında köpeği Samantha’yı kaybetmenin acısına dayanamayacağını belirtip köpeğini klonlatınca bu furyanın kapısı aralanmış oldu. Fakat sosyal medyanın aşırılıkları bu konuya da el atmış durumda. Kelly Anderson adındaki fenomen, kedisi Chai’yi beklenmedik şekilde yitirince kedisi ve köpeği adına açtığı “A Dog And A Cat” adlı Instagram hesabı erozyona uğruyor. Yaklaşık 20 bin takipçi kaybediyor. Sonrasında ne mi yapıyor? Kedisini klonlatıyor ve yeni doğan kedisiyle bu kez hesabı klon kedisinin fotoğraflarıyla süslüyor. Chai’nin klonu Belle35-50 BİN DOLAR2012’de doğan Chai’nin klonu Belle artık yeni yıldız oluyor. Bunu Teksas’ta bulunan ViaGen Pets isimli merkezde yaptırıyorlar. Kedi klonlatmak 35 bin, köpek klonlatmak ise yaklaşık 50 bin dolar. Merak edenlere bir not daha: Fiziksel özellikler olarak klonlanan bir kedi ya da köpekte büyük benzerlikler olsa da kişilik ve mizaç özelliklerinin klonda ne derece yer aldığı örnekten örneğe değişebiliyor.Kimisi gerçekten Barbra Streisand’ın köpeği Samantha’ya duyduğu gönül bağı nedeniyle bu yola başvuruyor olsa da netice itibarıyla her yönüyle tartışmaya açık bir uygulama TikTok, Instagram gibi sosyal medya mecralarında daha fazla takipçi yakalayabilmek için hayata geçiriliyor. Barınaklar, dünyada daha iyi bir hayatı hak eden belki de milyonlarca kedi köpekle doluyken hem de. Vedalaşmayı da bilmek gerekir. Bu da o sevgiye dahil olmalı.SARAYLARA LAYIK KEDİ BUDUR İŞTEBu hafta Dünya Kediler Günü’nü coşkuyla kutladık. Bu kutlamaya ne kadar kurum varsa katılmaya çaba gösterdi. Milli Saraylar’ın Twitter üzerinden yaptığı kutlama benim en çok hoşuma giden oldu.Bu tweet vesilesiyle her kedinin hak ettiği görkemli hayatı yaşayan bir kediyi görmek hoşuma gitmedi desem yalan olur. Şöyle diyordu Milli Saraylar’ın Twitter hesabı: “Bazı kediler çok şanslı. İstanbul’da doğup Topkapı Sarayı’na yerleşen Mülayim gibi. Çünkü hiçbir kültürde sevimli patilere, Saray’ın Karaağalar Koğuşu’nda olduğu gibi giriş çıkışları kolay olsun diye kedi kapısı yapılmadı.”TAKİP ÖNERİSİMİLA’NIN AŞAMALARIKÖPEKLERLE kurabileceğimiz iletişim konusunda çıtayı çok yükseklere koyanlar var bu dünyada. Daha önce bu köşede bahsettiğim bir sesli köpek alfabesi içeren halı vardı hatırlarsanız. Bilmeyenlere anlatayım: Halı üzerindeki düğmeler, basit komutların telaffuzunu içeriyor. Köpek hangi kelimeyi söylemek istiyorsa o düğmeye basıyor ve bazen cümle bile kurabiliyor. Mila, bu halıdaki yeteneklerini arşa taşımış bir köpek. Sosyal medya hesapları üzerinden paylaşılan videolarda bunu görmeniz mümkün.O kadar yetenekli olmayan kardeşini tuvalet ihtiyacını da, aynı evi paylaştığı insanlara onları sevip sevmediğini de anlatabiliyor. Mila bugün ne söyledi acaba diye heyecanla takip ediyorum, tavsiye ederim. Adresleri: https://www.instagram.com/meesa_mila/OKUR FOTOSUFURRY VE ZEYNAOKURUMUZ Birol Kıraç kedilerinin fotoğrafını, “Furry ve Zeyna kızlarımız” notuyla paylaşmış. Güzellikleri karşısında büyülendiğimi söylemeliyim. Sizden de kedi ve köpeklerinizin fotoğrafını bekliyorum.NOT: Kediniz ya da köpeğinizin fotoğrafını #dunyagüzeli etiketiyle ve Hürriyet’i mention’layarak sosyal medyada paylaşın ya da sdemirel@hurriyet.com.tr adresine mail atın, seçip paylaşalım...
Yazı Tarihi: Şubat 19, 2022 06:29
