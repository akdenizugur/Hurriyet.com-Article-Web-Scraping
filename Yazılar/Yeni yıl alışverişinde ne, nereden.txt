Yazı Yazarı: Didem Şenol
Yazı Başlığı: Yeni yıl alışverişinde ne, nereden
Yazı Linki: https://www.hurriyet.com.tr/yazarlar/didem-senol/yeni-yil-alisverisinde-ne-nereden-41962674
Yazı İçeriği: Yeni yıl öncesi bizim dükkânda  (Gram) hummalı bir çalışma var. Davetler, paketler ve tabii ki yeni yıl hazırlığı... Böyle özel günleri diğerlerinden ayıran, günlük tüketimin dışına çıkıp biraz kendimizi şımartmak sanırım. Şımartmak illa çok lüks ve pahalı malzemeyle olmuyor, her gün yaptığımızın dışına çıkmaktan geçiyor. Veya biraz fazla kafa patlatmaktan. Aslında hepimizin ihtiyacı olan arada sırada rutini kırmak.İşte tam da bu düşünme pratiği sayesinde konu yılbaşı olunca ister iki kişiye özel, ister büyük bir gruba eğlenceli sofralar hazırlamak geliyor içimden.Hem şarap hem rakıyla eşleşebilecek güzel bir meze sofrası hazırlayıp evi restorana çevirmek tatlı bir fikir olabilir. Soğuk bir balık tabağı hazırlamak istiyorsam füme Türk somonu alıyorum. Yanına limon kabuğu rendelediğim labne, ince salatalık lüleleri, kapari çiçeği ve kıtır ekmeklerle servis ediyorum.Metro Türkiye’den geçenlerde torik aldım, harika çıktı. Aynı şekilde palamut fileto alıp evde sıcak füme yapıyorum veya mis gibi Karadeniz hamsisini tuzlayarak hızlı marine hamsi hazırlıyorum. Selahattin Kemerli Tuzlu Sardalya, konserve balıklardan en sevdiğim... Kızarmış ekmeğe tereyağı sürüp bol dereotuyla yemeyi sevdiğim için balığı tabağa çıkarınca üzerine dereotu kıyıyorum. Bu balıkların eşlikçisi olarak masaya bebek turp, kırmızı soğan veya taze soğan çıkarmayı da ihmal etmiyorum.Alaturka bir masa hazırlayacaksam masada çerkestavuğu, kara midyeli salma, fava olsun isterim. Marmara’daki müsilajdan korkup midye yemeği bırakmış olsak da Ege’den gelen Metro Türkiye’nin kendi markası altında sunduğu Metro Chef kara midyelerini severek kullanıyorum. Lakerdayı Tunç Balık’tan alıyorum. Mezeleri hazırlamakla uğraşmak istemezsem iyi mezenin adresi kesinlikle Pangaltı Tuşba.Kokoreç kendi yağında pişiyorBol mezeli bir sofranın arkasından gece geç saatte içilmesi için işkembe çorbası yapmayı seviyorum. Sakatat için hem lokantaya hem eve senelerdir güvenle alışveriş yaptığım yer ‘Senin Ciğerci’, Galatasaray Balık Pazarı. İşkembeyi pişirecek zamanım varsa kesin oradan alıyorum. Bu yılbaşında kokoreçsever arkadaşlarıma bütün pişmiş kokoreç de hazırlayacağım. Hindi torbasında pişirdiğim bütün kokoreç kendi yağında piştiği için muhteşem sonuç veriyor.Daha Batı ruhlu bir sofra hazırlamak istersem yabancı peynirler de kullanıyorum. Parmesan, gouda, emmental, brie gibi peynirleri Kozmaoğlu’nda bulabilirsiniz. Dolapdere’deki bu küçük ama muhteşem dükkânın yağlı antrikot pastırması her soframda olmasını isteyeceğim türden. Peynir tabaklarının yanında Cook Life marmelatlarından servis etmeyi özellikle sevdiğim acılı vişne ve biberiyeli kayısı denemeye değer.Kestaneli pilavla birlikte...Turşuları Petek Turşu’dan alıyorum. Çengelköy, lahana veya sarma... Halim ve ruhum varsa evde brioche hazırlıyorum. Brioche’u bazen parmesanlı yapıyorum. Mis gibi tereyağı kokan bu ufak ekmeklere çocuklar bayılıyor. Böyle başlangıçlar hazırladığımda ana yemekte dana kaburga servis etmek iyi oluyor. 120 derece gibi düşük bir ısıda 3-4 saat pişirdiğim dana kaburgalar çok iyi sonuç veriyor. Yanında iyi bir patates püresiyle servis edilebildiği gibi, makarnaya sos olarak da hazırlanabiliyor.Klasik olarak hindi yiyelim istiyorsam evde uğraşmayıp Gram’dan alıyorum. Gram’da hindi hazırlığı birkaç gün sürüyor. Şırıngalarla bütün hindinin içine zerk ettiğimiz, portakal dilimleri ve elma suyuyla hazırladığımız marineyle bekleyen hindiler düşük ısıda uzun uzun pişiyor. Göğsünü kurutmadan pişirdiğimiz hindilere Sezgin Usta’nın yaptığı eşsiz kestaneli pilav eşlik ediyor.Yeni yıl gözü gülen, heyecanlı çocuklarla güzel... Onlar için şekerlemeleri Üç Yıldız’dan alıyorum. Favorim; tarçınlı akide. Katur kutur üçer beşer mideye indiriyorum.  Yılbaşının vazgeçilmezi panettone ve ekmekleriyse Padoca’dan alıyorum. Gece sonunda kestane kebap, ateşte kızarılmış marshmallow, şarkılar, oyunlar. İşte şahane bir yılbaşı...FIRINDA HİNDİ(6-8 kişilik)NE LAZIM?* 5-6 kg’lık hindi * 750 ml yeşil elma suyu* 7 lt soğuk su * 2 portakal * 150 gr tereyağı * 250 gr esmer şeker  * 100 gr bal * 5 diş sarımsak� * 300 gr deniz tuzu * 2 dal biberiyeNASIL YAPARIM?* Portakalları kabuklarıyla birlikte dilimleyin. Tereyağı ve biberiye hariç bütün malzemeyi tencereye alıp şeker ve tuz eriyene kadar ısıtın. Kaynamaya başlayınca ateşten alın.* Tamamen soğumuş karışıma hindiyi koyup ağzı kapalı şekilde buzdolabında 16-24 saat bekletin.* Hindiyi salamuradan çıkarıp kurulayın. Oda sıcaklığına gelen hindinin derisinin altına tereyağını ve iç kısmına biberiyeyi koyup fırın kabında göğsü aşağı bakacak şekilde önceden 200 derece ısıtılmış fırında yarım saat pişirin.* Sonra fırının ısısını 175 dereceye indirip 3 saat pişirin. En son hindiyi ters çevirip, 10 dakika kızartıp servis edin.
Yazı Tarihi: Aralık 18, 2021 06:29
