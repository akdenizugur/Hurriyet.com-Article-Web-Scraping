Yazı Yazarı: Dr.Başak Demiriz
Yazı Başlığı: Erkek depresyonu
Yazı Linki: https://www.hurriyet.com.tr/yazarlar/dr-basak-demiriz/erkek-depresyonu-40977920
Yazı İçeriği: Depresyon sosyal, psikolojik ve biyolojik faktörlerin birleşimi ve birbiriyle etkileşimi sonucu ortaya çıkar. Tedavi edilmediğinde tehlikelidir. Kişinin yaşadığı duygusal acılar fiziksel acılardan bile ağır hale gelebilir. Kişi, ölümü bu acılardan kurtulmak için tek çare görür. Dünya Sağlık Örgütü, yılda yaklaşık 1 milyon kişinin intihar neticesi öldüğünü tespit etmiştir. Depresyon, intihar nedenlerinin ilk sırasında gelmektedir.Depresyon; kişilerin geçmişte keyif aldıkları aktivitelerden ve insanlardan keyif alamaması, hüzün, çaresizlik, içine kapanma gibi şikayetler ile kendini gösterir. Hepimiz buna benzer duygular yaşayabiliriz ve zaman içinde kendimizi daha iyi hissederiz. Kişiye depresyon tanısının konulabilmesi için bu ve benzeri şikayetlerin iki haftadan fazla sürmesi gerekmektedir. Son yıllarda yapılan araştırmalar, depresyonun kadınlar ve erkekler arasında belirgin farklılıklar gösterdiğine işaret ediyor. Öncelikle erkekler kadınlara oranla, depresyona girdiklerini çok daha ender kabul ediyor ve yardım arayışına giriyorlar. Erkeklerin depresyonu yaşama şekilleri de kadınlara nazaran farklı. Kadın depresyondayken çoğunlukla hüzün, değersizlik, suçluluk duyguları yaşarken, erkek yorgun, sinirli, huzursuz duruma geliyor. Kadına nazaran daha sıklıkla alkol kullanma eğiliminde oluyor.Erkeklerde depresyon şu şekilde kendini gösteriyor◊ Kızgınlık, sinirlilik, saldırganlık◊ Kaygı, huzursuzluk◊ İşe, aileye, eskiden keyif veren aktivitelere karşı ilgisizlik◊ Cinsel isteksizlik ve performans sorunları◊ Hüzün ve umutsuzluk◊ Konsantrasyon sıkıntıları, unutkanlık◊ Sürekli yorgun olmak, uyuyamamak ya da çok uyumak◊ Çok yemek ya da iştahsızlık◊ İntihar düşünceleri ya da denemeleri◊ Fiziksel ağrı ya da acılar, baş ağrısı, sindirim sistemi problemleri◊ İşle, aile ile veya diğer önemli aktivitelerle ilgili sorumlulukları yerine getirememe◊ Riski yüksek olan aktiviteler ile uğraşma◊ Alkol veya diğer ilaç ve uyuşturuculara ihtiyaç duyma◊ Arkadaş ve aileden elini eteğini çekme, yalnızlığı tercih etmeKendiliğinden geçmez destek almak şarttırYaşlı erkeklerin depresyonu da gözden kaçan önemli bir konu. Kalp hastalığı, felç, kanser gibi hastalıklar depresyona neden olabilirken, verilen bazı ilaçların yan etkileri depresif semptomlar olabiliyor. Yaşlı erkeklerde depresyonu teşhis etmek özellikle çok önemli çünkü intihar vakaları yaşlı erkeklerde epey yaygın. İntihar vakaları en fazla orta yaş erkeklerinde görülüyor, ikinci sırada ise 85 üstü erkekler geliyor.Depresyon ile ilgili bilgi sahibi olmak, bu konuda açık açık konuşabilmek çok önemli. Çünkü depresyon kendiliğinden geçmez, mutlaka tedavi ve destek almak gerekir. Tedavi edilmediğinde şikayetler artarak kişinin hayatını daha da olumsuz etkileyebilir, depresyon ağırlaşabilir.
Yazı Tarihi: Ekim 06, 2018 01:03
