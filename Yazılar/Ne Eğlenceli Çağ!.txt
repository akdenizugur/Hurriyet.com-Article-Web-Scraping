Yazı Yazarı: Sayım Çınar
Yazı Başlığı: Ne Eğlenceli Çağ!
Yazı Linki: https://www.hurriyet.com.tr/yazarlar/sayim-cinar/ne-eglenceli-cag-42055882
Yazı İçeriği: Roman, hızlı temposu ve şaşırtmacalarıyla günümüze dair müthiş meseleleri odağına alıyor. Ayrımcılık, duyar kasma, sosyal medya şövalyeliği, ikiyüzlü ilişkiler soluk soluğa bir hikayenin içinde anlatılıyor. Tüm tuhaflıkları, fiyaskoları, saçmalıklarıyla tuhaf bir çağda yaşıyoruz, roman da çağla dalgasını incelikle geçiyor. “Ben, Kirke”nin yazarı Madeline Miller yazar için “Reid keskin gözlemleri, canlı anlatımı ve şaşırtmacalarıyla enfes bir hikaye anlatıcısı” diyor. Hızlı okunan, kışkırtıcı bir roman arayanlar, iyi bir kadın yazar peşinde olanlar için “Ne Eğlenceli Çağ!”, Sinem Bozkurt çevirisiyle kitapçılarda.“Gayalı-Yüzyıllık Emanet”Çanakkale Kara Savaşları’nda yaşanan gerçek olayları merkeze alarak, bu kanlı hesaplaşma üzerinden ölüm, yaşam ve kader konularında düşüncelerini paylaşan Murat Kaya’nın ilk romanı yayına hazır. Yazarın ilk kitabı “Gayalı-Yüzyıllık Emanet” sonbahara doğru Profil Yayınları’ndan yayımlanacak. Anadolu’nun, sulh zamanlarında aranılıp sorulmayan yanık tenli, mahzun bakışlı, yufka yürekli delikanlılarının, vatan tehlikeye düştüğünde, nasıl da birdenbire ölümü hiçe sayan gözü kara kahramanlara dönüştükleri anlatılıyor kitapta: “Onlar, neye ihtiyaç duyulursa ona dönüşebilecek saklı bir cevherle sürdürürlerdi yaşamlarını; üniformalarını çıkardıklarında mütevazı bir çiftçi, giydiklerinde ise ya şehit olurlardı ya da gazi...”Yazar, Gelibolu, Doğu Cephesi ve Kafkas İslam Ordusuyla Bakü’ye kadar uzanan bir sefere çıkarıyor okurları. Bütün bu cephelerde dokuz yıl boyunca savaşan dedesi Gayalı’dan, çocukken dinlediği gerçek savaş anılarını paylaşıyor bizlerle, tarihe düşkün okurların kaçırmaması gereken, akıcı bir dille yazılmış etkileyici bir eser.“Diyet Değil Dieta”Obezite hastalığını hem ameliyatla hem de ameliyat dışı yöntemlerle tedavi etmekte olan Prof. Dr. Feyzullah Ersöz’ün, kilo almak ve vermek üzerine merak edilenleri, farklı başlıklarla ve anlaşılır bir dille anlattığı kitabı “Diyet Değil Dieta”, Epsilon’dan çıktı. Obezite hastalığını hem ameliyatla hem de ameliyat dışı yöntemlerle tedavi etmekte olan Prof. Dr. Feyzullah Ersöz’ün, kilo almak ve vermek üzerine merak edilenleri, farklı başlıklarla ve anlaşılır bir dille anlattığı kitabı “Diyet Değil Dieta”, Epsilon’dan çıktı. “Beslenme düzeni” anlamına gelen “dieta” kelimesinin zaman içinde nasıl anlam değiştirdiğinden yola çıkan Ersöz, her bir kişinin biricik olan metabolizmasını göz önüne alarak, formül ya da liste olmadan, sadece aklın ışığında en doğru beslenme düzenini nasıl bulacağını anlatıyor. Güney Afrika’da Osmanlı İzleriHalim Gençoğlu’nun kaleme aldığı “Güney Afrika’daki Osmanlı İzleri” geniş bir tarihi perspektife ve karşılaştırmalı arşiv kaynaklarına dayanarak, Osmanlı Devleti’nin ulemâ ve diplomatlarının Güney Afrika’daki hizmetlerini yeniden gündeme taşıyor. Bölge halkının hasretle yadettiği ve yaşatmaya devam ettiği Osmanlı izlerinin köklerini araştırıyor. Ebubekir Efendi’den Mahmud Fakih Efendi’ye, Mahmud Haşim Paşa’dan Mehmet Remzi Bey’e, Türk münevverlerinin Güney Afrika’da bıraktığı kültür mirasının nabzını tutuyor.Araştırmalarını Cape Town Üniversitesi’nde sürdüren Halim Gençoğlu, Cape Town Millî Arşivi başta olmak üzere Güney Afrika’da yaşayan Osmanlı torunlarının şahsi arşivleri ile Cumhur-başkanlığı Devlet Arşivleri’ndeki belgeleri karşılaştırmalı olarak kullanarak ve orada yaşayanlarla röportajlar yaparak, okurları Afrika’nın en güney ucuna götürüyor.Kitap, Kronik yayınları’ndan mayıs ayı içinde çıkacak.“Ruh-u Revan!”Bir ailenin, Arnavutluk’un bir dağ köyünden İstanbul’a uzanan 100 yıllık tarihi hikayesi “Ruh-u Revan”, Mehmet Şenol’un kaleminden Remzi Kitabevi tarafından yayımlanacak.Şemseddin Sami, Türk dilinin ve Türk edebiyatının ölümsüz ismi... Ali Sami Yen, Galatasaray Spor Kulübü’nün kurucusu. Savaş, sürgün, tutukluluk... Genç Osmanlılar, Namık Kemal, Ebüzziya Tevfik, İttihat Terakki Cemiyeti, Sultan Abdülhamid, Meşrutiyet’in ilanı, Balkan ve I. Dünya Savaşı, Galatasaray Kulübü... Ardından İstanbul’un işgali ve Cumhuriyet... Parçalanma ve yeniden doğuş sancılarının İmparatorluğun her yerinde dizginlerinden boşanırcasına yaşandığı o 100 yıllık unutulmaz tarihi sürecin tam ortasında, babadan oğula geçen büyülü ruh akışının, yaşanan trajedilerin, aşkların, tutkuların hüzünlü hikayesi...“Zaman Kaybolmaz”İlber Ortaylı’nın 75. yaşında, hayatının önemli bir kısmını Nilgün Uysal’a anlattığı “Zaman Kaybolmaz” kitabı yeniden Kronik Kitap farkıyla okuyucularla buluşuyor.Kim ne okuyor?* Çevirmen Gülçin Wilhelm, Armistead Maupin’in “Kent Masalları” adlı kitabını okuyor.* Yazar Dida Kaymaz, Wilhelm Schmid’in “Mutsuz Olmak” adlı kitabını okuyor.* Yazar Ahmet Tulgar, Paul Auster’ın “4321” adlı romanını okuyor.* Gazeteci Arzu Cihangir, İhsan Oktay Anar’ın “Tiamat” adlı romanını okuyor.
Yazı Tarihi: Mayıs 04, 2022 06:29
