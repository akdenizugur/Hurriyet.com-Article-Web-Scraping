Yazı Yazarı: Doğan Hızlan
Yazı Başlığı: Yemeklerden yemek beğen
Yazı Linki: https://www.hurriyet.com.tr/yazarlar/dogan-hizlan/yemeklerden-yemek-begen-42049151
Yazı İçeriği: Ramazanda iftar sofralarının çeşitliliği hepimizin iştahını kabartır. O kadar çok yemek kitabı yayımlanıyor ki meraklısı kaynaklar arasında seçim zorluğu çekebilir.Ayrıca son yıllarda birçok kent kendi mutfağını yaşadıkları farklı şehirlerde de tanıtıyor. Böylece “Eski ağza yeni taam” sözü doğrulanmış oluyor.Peki, yemek kültürümüz neleri içeriyor? Değişik dönemlerde neler yendi? Hangi yemek kitapları bu konuda bilgimizi arttırıyor?M.Sabri Koz’un hazırladığı ‘Geçmişten Günümüze Milli Yemek Kültürümüz’, meraklısı olmasak da evimizde bulunması tavsiye edilecek kitaplardan.Sunuş’ta kitabın niteliğine dair notlar da var:“İnsanın yiyecek ve yemekle ilişkisi var oluşuyla yaşıt. Bir şeyler ‘yeme’yi öğrenmek tabii bir şey olduğu kadar bunu ‘yemek’ düzeyine çıkarmak da insanın özel gayretleriyle ulaştığı bir sonuç, bir gelişme, bir yaşama biçimi, bir insan-coğrafya ilişkisi.1980’lerde başlayan ve yaygınlaşan, yerel yemek yarışmaları, yemek konulu bilimsel toplantılar, kitaplar, makaleler, bildiriler büyük bir koleksiyon oluşmasına yol açtı.”Geçmişten Günümüze Milli Yemek KültürümüzM. Sabri KozEskişehir Kültür Başkenti YayınlarıBir gezi gibi...Kitap üç bölümden oluşuyor...İlk bölüm: ‘Ocaklık’tan ‘Matbah-ı Âmire’ye...İkincisi: Yeryüzünde Binbir Sofra...Üçüncüsü: Tatlı Yiyelim...Eser için 70’i aşkın yazarın, edebiyatçının yazıları toplanmış...Yazılardan bir seçme yaptım:* Günay Kut, ‘Şirvânî’nin Yemek Kitabı Çevirisine Eklediği Yemekler Üzerine’*  Artun Ünsal, ‘Osmanlı Mutfağı’*  A. Turgut Kut, ‘İstanbul’da Kâdirîhâne Âsitânesi’nde 1906 Yılı Ramazan İftarları’*  Leylâ Saz, ‘Harem’de Yemekler’*  Sermet Muhtar Alus, ‘Meşhur Yemekler’*  Refik Halid Karay, ‘Yemek Sofrası’*  A. Esat Bozyiğit, ‘Eski Ankara’da Bir Gelenek: Zekeriya Sofrası’*  Ebru Şenocak, ‘Elazığ Mutfağı ve Yöresel Yemekler’*  Cemil Cahit Güzelbey, ‘Gaziantep Mutfağı’*  Saim Sakaoğlu, ‘Dünden Bugüne Anılarla Konya Mutfağı’*  Harid Fedai, ‘Kıbrıs’a Özgü Sayılabilecek Yemek, Çorba ve Tatlı Türlerinden Bazılarının Tanıtılması’*  İ. Gündağ Kayaoğlu, ‘Türk Mutfağının Balkanlardaki İzleri: Saraybosna Yemeklerinden Örnekler’*  H. Necdet İşli, ‘Kâdirhâne’de Aşûre’*  Eren Akçiçek, ‘Dünden Bugüne Şerbetçiliğimiz’Not: Seçme Kaynakça’dan da yararlanabilirsiniz.Yukarıda bazı örneklerden anlaşılacağı üzere eser sayesinde o lezzetleri tanımak isterseniz Türkiye’de bir gastronomi gezisi yapabilirsiniz.Sofra adabı da anlatılıyorLezzetin tarihi, yaşama biçiminin de önemli bir bölümünü teşkil ediyor. Elbet bu bilgilerin yanında sofra adabını da okuyacaksınız.Kitaplık rafınızda yer alacak temel kitaplardan biri.Bazı yazarların makalesinden edebiyat tadı da alacaksınız. Bunların başında Sermet Muhtar Alus ile Refik Halid Karay geliyor. Daha genç kuşaktan Selim İleri’yi de bu alandaki kitaplarıyla bu yazıya katmak gerekiyor.Yazılar dünden bugüne değişen lezzet anlayışlarımızı da yansıtıyor.Hiç kuşkusuz Batı’dan gelen bazı etkileri de düşünmemiz gerekiyor. 
Yazı Tarihi: Nisan 23, 2022 06:29
