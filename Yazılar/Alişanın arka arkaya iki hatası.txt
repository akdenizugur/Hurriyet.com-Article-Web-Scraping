Yazı Yazarı: Savaş Özbey
Yazı Başlığı: Alişanın arka arkaya iki hatası
Yazı Linki: https://www.hurriyet.com.tr/yazarlar/savas-ozbey/alisanin-arka-arkaya-iki-hatasi-42048308
Yazı İçeriği: Gelen tepkiler üzerine bir açıklama yaptı Alişan: “26 yıldır çalışıp yüzlerce bölüm dizi çeken, binlerce konser veren, TV programları yapan biri olarak 300 lira ödeyip masaj yaptırmam ne garip, değil mi? Ne kadar lüks, değil mi? Vah vah Alişan oğluna masaj yaptırmış. Yazıklar olsun bana nasıl böyle bir şey yaptım...”* İlk yanlış, bu ilk açıklamada. Çünkü özetlerseniz bu kadar uzun yazmasına hiç gerek yokmuş. Kısaca: “Param var, yaptırdım” yazmış. Lüzumsuz... Kesmedi, sonra bir açıklama daha yaptı: “Bilmem ne 200 bine çanta alırken, sokak kombinine 50 bin öderken, 5 milyona araba alırken kimsenin sesi çıkmaz. Ama Alişan yaptı mı, yazıklar olsun... Bırakın bu işleri.”* İkinci yanlış da burada işte... Demek başkasının görgüsüzlüğü/gösterişçiliği batmıyor ama Alişan’dan böyle bir şey beklenmiyormuş. Demek onu kendisinden görüyormuş halk. E gönül de sevdiğine darılır. Alişan’ın yerinde olsam insanların gözünde böyle efendi/mütevazı bir imaj çizebildiğim için mutlu olur, bütün bu gereksiz sözler yerine şöyle bir açıklama yapardım:“Amacım caka satmak, imkânı olmayan insanları rencide etmek falan değildi. Aile içinde küçük bir espriydi sadece. Ekonomik zorluklar karşısında farkında olmadan gücendirdiğim kişiler olmuşsa, özür dilerim.”Bitti gitti... Kendisiyle bire bir tanıştığım için biliyorum, çok daha yakışırdı karakterine.MİNİ RÖP: ERDAL BEŞİKÇİOĞLU“Bize her yer Tatbikat...”“Tiyatro ticarethane değildir” diyerek genel sanat yönetmeni olduğu Tatbikat’ın oyunlarını Fişekhane’den çektiğini duyuran Erdal Beşikçioğlu’na bunun nedenini sordum.* Neden oyunlarınızı Fişekhane’den çekme kararı aldınız?- Bilet sattığımız, tarihi belli olan “Acting” oyunumuza 5 gün kala, orayı bir organizasyon firmasına kiralayıp, bizim oyunumuzu “Kıramayacağımız sebeplerden dolayı” diyerek iptal ettiler. Tüm etik kuralları hiçe sayarak, seyircimize yapılan bu saygısızlığı kaldıramadık. Mevzu bu.* Halbuki merkezin kuruluşunda da katkınız var diye biliyorum.- Evet... İptal nedeni de maalesef bir tiyatro değil, bir markanın etkinliği. Bu tür organizasyonlar çokça olduğu için kiralama kaşeleri çok yüksek. Bunu tercih ediyorlar. Kültür merkezi nedir, önce bunun ne demek olduğunu anlamalılar. Kültür merkezleri markalara peşkeş çekilen bir yapı olamaz.* Ve geri dönüş yok artık öyle mi? Bundan sonrası için kafanızda bir yer var mı?- Bize her yer Tatbikat...Lima’nın ‘kaslı’ hamileliğiAdriana Lima’nın hamile görüntüsü tartışılıyor. Bu ‘değişik’ halin yapma karın kası nedeniyle ortaya çıktığı söyleniyor.Lima’nın üçüncü hamileliği bu. Daha önce Pirelli takvimi için verdiği hamile pozuna baktım, onlar ‘normal.’Lima’nın hamilelikte bile karın kaslarının belirgin olması gündem olurken, sosyal medya kullanıcıları Adriana Lima’nın karın kası ameliyatı olduğu için karnının hâlâ kaslı görüntüsü olduğunu iddia etti.Bu iki fotoğraf “sonradan kas müdahalesi” iddialarını güçlendiriyor haliyle...
Yazı Tarihi: Nisan 22, 2022 06:29
