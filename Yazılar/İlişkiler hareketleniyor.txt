Yazı Yazarı: Dinçer Güner
Yazı Başlığı: İlişkiler hareketleniyor
Yazı Linki: https://www.hurriyet.com.tr/yazarlar/dincer-guner/iliskiler-hareketleniyor-42054236
Yazı İçeriği: Ufak bir çocuğun elindeki oyuncaktan sıkılıp bir diğerine geçmesi gibi ilişkiler konusunda hareketli bir zaman yaşayacağız. Flört ve heyecan süresinine kadar uzun tutarsak aşklarımız da o kadar kalıcı olacak. Bu dönemde hem mevcut ilişkilerimizde hem de yeni tanışacağımız kişilerle güzel zaman geçirebilmek çok önemli olacak. Karşılaştığımız insanlar ne kadar eğlencelilerse o kadar ilgi alanımızda kalacaklar. Yarın birlikte olduğumuz kişiyle iletişimimizde nezaketi yakalayabilmek pek kolay olmayabilir. Küçük sebeplerden gerginlikler yaşanabilir, bazen de bencillikler yüzünden problemler ortaya çıkabilir. Elbette havadaki bu çocuksu enerji sebebiyle küçük kaprisler karşımızdakine sevimli de görünebilir. Samimi ilişkiler kurabilmek için ortam oluşabilir. Koç burcu ilk adımı atmayı sevdiği için biriyle tanışmak konusunda daha cesur davranabiliriz. Aklımıza koyduğumuz birini elde edebilmek için de gerekli gördüğümüz mücadeleye girmek isteyeceğiz. Salı günü Ay tüm gün İkizler burcunda seyahat edecek. Konferans ve seminer vermek, kalabalık gruplara konuşma yapmak için çok uygun. Asparagas haberlerle karşılaşabiliriz, o yüzden her duyduğumuza inanmayalım. Bugün zihnimiz yerinde duramayacak, merakımız alevlenecek, içimiz kıpır kıpır olacak. Birden fazla kişiyle aynı güne randevulaşabiliriz. Arkadaşlarla bir araya gelmek, sohbet etmek, dedikodu yapmak için harika bir gün. Ay İkizler burcundayken kardeşlerle, kuzenlerle, yeğenlerle veya komşularla ilgili konular karşımıza çıkabilir. Çarşamba, Mars ile Uranüs arasında destekleyici bir görünüm olacak. Etki süresi +/- 4 gün… Eğlence ve heyecan arayışının artacağı zamanlar yaşayabiliriz. Hayatımızda gerçekleştirmeyi hedeflediğimiz değişiklikleri uygulamak için çok rahat harekete geçebiliriz. Zor görevlere veya ertelediğimiz konulara odaklanmak için de ideal bir dönemdeyiz. Beğendiğimiz kişiler konusunda ilk adımı atma cesaretini gösterebiliriz. Perşembe günü Güneş ile Uranüsbirlikte hareket edecek. Etki süresi +/- 5 gün olacak. Gökyüzündeki bu görünüm otorite figürleriyle çatışmaya işaret eder. Kuralları yıkmak ve asi tavırlar sergilemek isteyebiliriz. Özgürlük temasının vurgulandığı bir gün yaşayabiliriz. Hayatımızda radikal değişiklikler yapmak konusunda güçlü bir istek duyacağız. Ani kararlar almaya meyilli olacağız. Sağlık konusunda kalp çarpıntıları veya kalp spazmlarında artışlar görülebilir. Uçak seyahati yapmak ve elektronik aletler almak konusunda da çok uygun bir zaman. Diğer yandan hiç ummadığımız bir şekilde yaptığımız planların, bizim dışımızda gelişen koşullar sebebiyle değiştiğini görebiliriz. Beklenmeyeni beklemek ve esnek olmak işimizi kolaylaştırabilir. Cuma, Merkür ile Venüs arasında iyi bir etkileşim olacak. Barış konuşmaları yapmak, çevremizdekilere hoş sözler söylemek, sevdiklerimize hediyeler almak, güzel haberler beklemek, sanat veya yaratıcılıkla ilgili eğitimlere başlamak, ilanı aşk etmek için harika bir gün. Beğendiğimiz kıyafetlerin, aksesuarların arasında kendimizi kaybetmek ya da seyahatler organize etmek modumuzu daha da yükseltebilir. Romantik ortamlar oluşturmak da ilişkinize iyi gelebilir. Cumartesi günü Güneş ile Mars arasında dinamik bir görünüm olacak. Oldukça enerjik, hareketli ama bir o kadar da gergin bir gün. Rekabet etmek, meydan okumak, harekete geçmek için koşullar uygun. Bugün kendimizi hızlı bir şekilde motive edebilir, cesaret gerektiren işlerde başarıyı yakalayabiliriz. Ekipleri doğru yönetebiliriz. Fakat bugün barış ortamının yaratılması zor olabilir, kolay kavga çıkabilir. Yaralanmalara, düşmelere, çarpmalara karşı dikkatli olmamızda fayda var. Ateşli, kesici, delici aletleri kullanırken dikkati elden bırakmayalım. Fazla enerjimizi spor yaparak, kaslarımızı çalıştırarak ve bedenimizi yorarak atabiliriz. Otorite figürleriyle gergin ortamlar yaratmamaya özen göstermeli, hassas konuları açmak için başka bir günü beklemeliyiz. 8 Mayıs Pazar, Ay tüm gün Aslan burcunda seyahat edecek. Bugün çocuklarımızla eğlenebilir veya çocuksu yönlerimizi ortaya koyabiliriz. Dikkat çekici takılar, aksesuarlar, canlı renkler, pırıltılı giysilerle çekiciliğimizi arttırmak isteyeceğiz. Beğenilmek ve yeteneklerimizle takdir toplamak hoşumuza gidecek. Ay Aslan’dayken günün ana teması ‘fark edilmek’ olacak. Atacağımız her adım ve söyleyeceğimiz her sözle görünür olacağız. Neşelenmek, arkadaşlarla eğlenmek, mekânları bir bir gezmek ve flört etmek için önümüzde harika birkaç gün var.
Yazı Tarihi: Mayıs 01, 2022 06:29
