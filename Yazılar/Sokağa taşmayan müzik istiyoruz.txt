Yazı Yazarı: Deniz Sipahi
Yazı Başlığı: Sokağa taşmayan müzik istiyoruz
Yazı Linki: https://www.hurriyet.com.tr/yazarlar/deniz-sipahi/sokaga-tasmayan-muzik-istiyoruz-42060778
Yazı İçeriği:  Pandemi nedeniyle müzik gece saat 00.00’da sona eriyordu.Bu saat 01.00’e çekildi.Yani yasak kalkmadı, süre uzatıldı.Aslında ben hiçbir yasağa, kısıtlamaya katılmıyorum.Ama bu, kuralların olmayacağı anlamına gelmez.Uzun yıllardır yazlarımı Alaçatı’da geçiriyorum.Taşındığımda olağanüstü bir ortam vardı.Türkiye’nin örnek yerleşimlerinden biri haline gelmişti Alaçatı...Sadece mimarisi değil, açılan işletmeler de özgündü ve Türkiye’nin her yerinden burayı görmeye geliyorlardı.Alaçatı kısa sürede gündeme oturdu.Burada açılan oteller, restoranlar, kafeler çok özeldi.Sonra...Her yeri her yere benzetme gibi bir huyumuz olduğundan Alaçatı da dönüşmeye başladı.Fazıl Say’ın sokak konseri verdiği yerden sabahın gün ışığında bile bitmeyen bir müzik sokakları kapladı.Kimsenin eğlenceye bir itirazı yok ama müzik sokağa taşmadığında güzeldir.Müzik sohbeti bozmadığında güzeldir.Müzik hayatı renklendirdiğinde, keyiflendirdiğinde güzeldir.Yine açık yazıyorum.Yasaklara karşıyım.Ama herkesin de aynı saygıyı göstermesinden yanayım.İşletmeler şunun farkında değil.60 gün bangır bangır müzik yaptıklarında daha fazla ciro elde edeceklerini düşünüyor olabilir.Oysa yanılıyorlar.Turizmde marka olmuş hiçbir yerde böyle bir müziğe izin verilmez.Evet...Sokağa taşmayan müzik sabaha kadar çalabilir.Ama taşanlara devletin izin vermemesi de gayet normal... Ödül yerine NFTİlginç değil mi?Dalyan Turizm Tanıtım Sosyal Gelişim ve Eğitim Vakfı tarafından bu yıl beşincisi düzenlenen “Carettalar İçin Yüzüyoruz” açık su yüzme yarışında ödüller NFT olarak verilecekmiş.Bundan birkaç yıl önce böyle bir haber okusanız şaşırırdınız büyük ihtimalle...Ama beni şaşırtmıyor.Ve bu örneklerin giderek çoğalacağını, dijital dünyanın hayatımızda çok daha fazla yer edeceğini görüyorum. iPod Touch sizlere ömürBugün çok yeni ve vazgeçilemez gördüğünüz birçok şeyin değiştiğini görebiliyoruz.Örnek mi?Teknoloji devi Apple, orijinal müzik oynatıcısı iPod Touch’ın üretiminin durdurulduğunu ve satışın stoklar tükenene kadar süreceğini açıkladı.MP3 çalar üretimine 2001’de başlanmıştı ve cihaza bin şarkı yüklenebiliyordu. Şu anda Apple’ın müzik hizmeti Apple Music’te 90 milyondan fazla şarkı bulunuyor.iPod Touch, daha sonra iPhone’u icat eden Tony Fadell tarafından tasarlanmıştı.Apple’in Dünya Pazarlama Başkan Yardımcısı Greg Joswiak, cihazın “Müziğin nasıl keşfedildiğini, dinlendiğini ve paylaşıldığını yeniden tanımladığını” söylemiş.CCS Insight’tan Ben Wood, “Apple iPhone’u yarattığında bunun iPodlar için sonun başlangıcı olduğunu biliyordu. iPod’un sadece 15 yıl sonra yolun sonuna geldiğini görmek enteresan” demiş.Özetle...Ne üretirseniz üretin; yenilikçi olmaya devam edin. iPod Touch Apple’ın bir ürünüydü.Ve Apple gibi şirketler yenilikler yapmaya, insanların hayatlarını renklendirmeye devam ediyor. İzmir başka olur söyleyeyimAntalya’nın şöyle bir şansı var.Diyelim bir yaz günü evinize geldiniz.Yorgunsunuz ve biraz da hareket istiyorsunuz.Örneğin biraz yürüyüş yapıp denize girmek istiyorsunuz.Bunu Antalya’da yapabilirsiniz.Son dönemde gittiniz mi bilmiyorum.Harika yürüyüş bantları yapıldı.Ve deniz de bildiğiniz deniz...Temiz, tertemiz...İzmir’in körfezinde denize giren nesil bizden bir önceydi.Benden büyüklerin deniz maceralarını hep dinledik.Biz yetişemedik.Düşünsenize İzmir Antalya gibi olsa...Nice gibi olsa, Cannes gibi olsa...İzmir başka olmaz mı?Körfeze yüzeceğimiz günler gelir mi bilemiyorum. Ama gelirse İzmir başka olur söyleyeyim.
Yazı Tarihi: Mayıs 12, 2022 06:29
