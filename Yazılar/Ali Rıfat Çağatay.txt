Yazı Yazarı: Doğan Hızlan
Yazı Başlığı: Ali Rıfat Çağatay
Yazı Linki: https://www.hurriyet.com.tr/yazarlar/dogan-hizlan/ali-rifat-cagatay-42054511
Yazı İçeriği: Çağatay’ın yazıları, hem çoğunlukla çeşitli gazete ve dergi sayfaları arasında kaldığından hem de yazıların önemli bir kısmı eski harflerle basılmış olduğundan, ardından gelen nesillerce bilinmemektedir. Oysa yaşadığı çağın dönüşüm ruhunu benimseyen, Doğu ile Batı’ya bütünleştirici bir biçimde yaklaşan ve yaklaşımını deneysel çalışmalarıyla Türk müziği sahasına yansıtarak mevcut müzik hayatını geliştirmeye uğraşan Çağatay, bu uğraşısını yalnızca müzik besteciliği ve icracılığıyla değil, yazılarıyla da çağdaşlarına ve gelecek nesillere iletmiştir.Bu kitapta ise, Ali Rıfat Çağatay’ın elde mevcut tüm yayınları bir araya getirilerek ilgililerine sunulmaktadır. Osmanlı İmparatorluğu döneminde çeşitli resmi görevlerde bulunan ve orta kademede bir bürokrat olan Ali Rıfat Çağatay’ın tespit edilen ilk yayını 1895, son yayını ise 1934 tarihlidir. Aldığı eğitimin ve mesleğinin sonucu olarak, Çağatay’ın özellikle müziğin teknik konularını işleyen ilk yazıları, bugünün okuyucusuna karmaşık gelebilecek bir üslup ile yazılmıştır. 40 yıla yayılan yazı hayatı esnasında, Türk alfabesinde, imlasında, kelime dağarcığında, yazı üslubunda köklü değişikliklerin gerçekleştiğine tanık olan Çağatay elbette zaman geçtikçe, dönemin ruhuna uygun olarak dilde ve üslupta sadeliğe yönelmiş olsa da son yazılarının kelime dağarcığının bile bugünün okuyucusuna yabancı kalması mümkündür.İçindekiler:SunuşAli Rıfat ÇağatayÇok kimlikli Yönleriyle Ali Rıfat Çağatay ve Yazı/Yayın HayatıAli Rıfat Bey’in Aile HayatıKurucu ve Yönetici KimliğiAli Rıfat Bey’in İstiklal Marşı BestesiYenilikçi Arayış ve DenemeleriYazı HayatıKaynakçaMûsiki Yazıları20. Asır Türk Musikisinin MeseleleriMüzisyenlerTürk Musikisinin Kökenleri Bakımından Dünya Musiki TarihiPolemiklerRöportajSözlükDizinNotalarAlbüm(Musiki Yazıları – İnceleme: Nilgün DoğrusözÇeviri Yazı: Celal Volkan Kaya – Vakıfbank Kültür Yayınları)SANAT DELİORMAN’DAN TANGO ALBÜMÜBUGÜNE kadar yayınladığı, ‘The Story of a Fool Man’ teklisi ve ‘Bedevi’ isimli EP’si ile bir dinleyici kitlesine ulaşan caz vokalisti ve şarkı yazarı Sanat Deliorman, ilk albümü ‘Aşk Kumbarası’ ile dinleyicilerine ulaştı.Sanatçı, albümü için bakın ne dedi?“En gerçek ve en hepimiz, en ben olan şarkıları içine attım.”Tüm eserlerin söz ve bestesi kendisine ait olan Sanat Deliorman, albümün görsel dünyasını da kendi yaptı.Boğaziçi’nde çeviri, MSGSÜ’de grafik tasarım okudu.2011 Nardis Genç Vokal, İKSV Genç Caz ödüllerini kazandı.  TÜM okurlarımın Ramazan Bayramı’nı kutlar, sağlıklı ve mutlu bir bayram geçirmelerini dilerim.
Yazı Tarihi: Mayıs 01, 2022 06:29
