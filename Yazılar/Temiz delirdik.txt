Yazı Yazarı: Cihan Şensözlü
Yazı Başlığı: Temiz delirdik
Yazı Linki: https://www.hurriyet.com.tr/yazarlar/cihan-sensozlu/temiz-delirdik-41990750
Yazı İçeriği: Bi sakin olun millet. O Kendall Jenner, dünyaca ünlü bir model. 215 milyon kişi takip ediyor. Koyduğu bikinili fotoğrafı 12 milyon kişi beğenmiş. Kadın kusursuz vücudunu sergilemiş. Peki siz ne yapıyorsunuz? Bence çok sıkıldınız evlerde, önünüze ilk çıkan fotoğrafı taklit ettiniz. Pandemiden yavaş yavaş çıkmaya başlasak da sosyal medyada etkileri devam ediyor. Bu arada şunu da söyleyeyim, sosyal medyada her şeye varım. Güzel olan vücutların ayarında açılmasına, mutlu olan evliliklerin mutluluk pozlarına, lüks yaşayanların yaşantılarını göstermesine, eğlenceli tiplerin komedi videolarına... Ama bazen amacımızı aşıp fazla rahatlıyoruz. Bazı hareketlerin adı özgüven değil şuursuzluk.Koştur koştur dağlaraNe yalan söyleyeyim, kar tatili sevmem. O yüzden kış aylarında çok tercihim olmaz kayak merkezleri. Lahana gibi giyin, astronot gibi yürü... Ama bu sene karar aldım ve bir kayak oteline gideceğim. Seneler sonra kayak da yapacağım. Hem sömestir olmasından hem de Avrupa’nın kapılarını açmasından dolayı Fransız Alpleri’ndeki Courchevel’e attı çoğu insan kendini. İki senelik aranın ardından eğlence kaldığı yerden devam ediyor. Anlaşılan eskiden var olan Türkçe menüler tekrar yerini almış, Türkçe şarkıları DJ’ler listelerine koymuş, açık hava akşamüstü eğlenceleri muhteşem gözüküyor. Oradaki otel fiyatlarına bir göz attım. Geceliği 1500 euro civarında yani ortalama 23 bin TL. 4 gece kalma zorunluluğunu göze alırsak 100 bin TL sadece otel fiyadı. Bir de yeme içme, kayak ve alışveriş masrafları derken ortalama 500 bin TL’ye yakın bir fatura çıkıyor. Hele bir de ailece, çoluk çocuk gidenin vay haline...Londra yolları taştanSon yıllarda birçok ismin İngiltere’de oturma izni aldığını duyuyoruz. Kimi gidip geliyor, kimi temelli oraya yerleşiyor. Son olarak dün duyduğum Halit Ergenç ve Bergüzar Korel, 3 çocuğu da alıp İngiltere’ye yerleşmiş. Londra’da yeni bir yaşam kurmaya hazırlanan çift, Twickenham bölgesinde evlerini almışlar bile. Üstüne okul çağına gelen oğulları Ali’ye de okul bulan Ergenç ailesi, yeni yaşantılarına başlamışlar. Ne diyelim, Allah mutlu etsin yeni düzenlerinde. Umarım ara ara gelip dizilerde, filmlerde kendilerini gösterirler. Özleriz biz onları...
Yazı Tarihi: Ocak 27, 2022 06:29
