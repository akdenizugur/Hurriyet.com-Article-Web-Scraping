Yazı Yazarı: İlker Yasin
Yazı Başlığı: Terim şapkadan tavşan çıkarmalı
Yazı Linki: https://www.hurriyet.com.tr/sporarena/yazarlar/ilker-yasin/terim-sapkadan-tavsan-cikarmali-41804871
Yazı İçeriği: Galatasaray geriden gelip şampiyon olmaya, son haftalarda yakaladığı serilerle rakiplerini geride bırakmaya alışkın, kodlarında var. 1987’deki 14 yıl sonra gelen şampiyonluk da böyleydi, Fatih Terim’in meşhur ‘8 de kapanır 18’de...’ cümlesiyle anılan son şampiyonluğu da... Bu yüzden Beşiktaş derbisi her şeye rağmen Galatasaray için zafere giden yoldaki mühim bir engel.Her şeye rağmen dememin sebebi ise Galatasaray’ın performansı, ortaya koyduğu futbol. Liderle yapacağı maç da dahil matematiksel olarak 3 haftada 6 puanı kapatıp ipi göğüsleme fırsatı var. Bu yüzden ikincilik, hele ki mevcut Şampiyonlar Ligi’ne katılım koşullarıyla çok da ana hedef olmamalı. Ama Galatasaray alışık olduğumuz kararlılıktan uzak.Oyun yapısı itibariyle etken değil, edilgen. Beşiktaş ile arasındaki farkı indirmek için çıktığı Trabzonspor karşısında neredeyse tek bir gol pozisyonu dahi üretemezken, Antalyaspor karşısında üretken bir futbol oynuyor, sonra Konyaspor karşısında yine pozisyon bulmakta zorlanıyor, ardından da Gençlerbirliği maçında görece rahat bir galibiyet alıyor."GALATASARAY OYUNA HÜKMEDECEK STRATEJİ BULUP BEŞİKTAŞ'I ŞAŞIRTMALI"Bu istikrarsız oyunun nedeni ise topa genellikle rakiplerinden daha çok sahip olmasına rağmen aslında kontrolün kendisinde olmaması. Galatasaray rakiplerinin izin verdiği ölçüde üretiyor. Hataya zorlayacak gücü, hızı, ritmi yok. Eğer Beşiktaş karşısında galip gelip kağıt kalemi elinden bırakmak istemiyorsa Terim’in deyim yerindeyse şapkadan tavşan çıkarması lazım, oyuna hükmedecek bir strateji bulması, Beşiktaş’ı şaşırtması lazım.Terim şaşırtmacaları, kadro ve oyun planında değişiklikleri ve sürprizleri sever ama bunca hafta bunu başaramayan Terim’in ve ekibinin derbide karşımıza bambaşka bir kimlik ve üretkenlikle çıkma olasılığı düşük."BEŞİKTAŞ FAVORİ"İhtimali zayıflatan en önemli etkenlerden biri de şampiyonluk meşalesini yakan Beşiktaş’ın temposu ve ruh hali. Oyun ve skor olarak kısa süre yalpalayan Sergen Yalçın’ın takımı, Rize ve Hatay maçlarının özellikle ilk 30’ar dakikasında “Şampiyon benim!” mesajı verdi. Çok daha dar bir kadroya rağmen çok daha sorunsuz görünen Beşiktaş maçın favorisi.100 TL oyna, 100 TL kazan! Yeni üyelere özel, hemen Misli.com'a üye ol...
Yazı Tarihi: Mayıs 06, 2021 06:29
