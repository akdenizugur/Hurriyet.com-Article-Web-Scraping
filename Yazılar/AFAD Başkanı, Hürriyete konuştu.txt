Yazı Yazarı: Sevil Erkuş
Yazı Başlığı: AFAD Başkanı, Hürriyete konuştu
Yazı Linki: https://www.hurriyet.com.tr/yazarlar/sevil-erkus/afad-baskani-hurriyete-konustu-40773941
Yazı İçeriği: Hürriyet’e konuşan AFAD Başkanı Dr. Mehmet Güllüoğlu, Afrin kent merkezinden göç dalgasını karşılamak üzere güneyde İdlib bölgesi ve doğuda Fırat Kalkanı bölgesinde kamp hazırlıklarına başladıklarını anlattı. AFAD, aynı zamanda Zeytin Dalı Operasyonu kapsamında Afrin’de ele geçirilen köylerdeki sivillerin ihtiyaçları için de insani yardım ulaştırıyor.Suriye krizi bugün yedinci yılını geride bırakırken, Güllüoğlu, Fırat Kalkanı bölgesi, İdlib ve şimdi de Afrin’den olası göç dalgası için AFAD’ın yürüttüğü çalışmaları şöyle anlattı:FIRAT KALKANI’INDA KALKINMA PROJELERİNE GEÇTİK“AFAD olarak biz öncelikle erişimimizin olduğu bölgeler, Fırat Kalkanı ve İdlib bölgesine diğer sivil toplum kuruluşlarıyla elimizden gelen yardımı yapıyoruz. Fırat Kalkanı’nda tipik bir güvenlik operasyonundan çok daha öte bu insanların geri dönebilecekleri bir şehrin, kasabının, köyün yeniden ayağa kaldırılması çalışması yapılıyor. Fırat Kalkanı bölgesinde artık hastane okul inşası gibi, hayatın normalleştirilmesi için kalkınma projeleri yürütüyoruz. Suriye’nin bir geleceği olacaksa artık bu faaliyetleri konuşmaya başlamakla olacak.HER TEMİZLENEN KÖYE YARDIM GİDİYORZeytin Dalı Operasyonu’nda, Afrin’de PYD’den temizlenen her bir köy için oradaki güvenlik kuvvetlerimizle irtibatlı olarak Kızılay ve AFAD olarak ihtiyaçlarını belirleyip, yardım götürüyoruz. Afrin’in köylerinde güvenlik sağlandıkça insani ihtiyaçları için gıda, ilaç ne gerekiyorsa yardım yapıyoruz.  En fazla gıda yardımı yapıyoruz. Sağlık konusunda çok ciddi bir ihtiyaçla karşılaşmadık. Bazı köylerdeki sağlık ocaklarından sivillerin için bazı ilaç ihtiyaçları bildirildi. Diğer taraftan da olası göç için Fırat Kalkanı’nda ve İdlib bölgesinde kullanabileceğimiz alanları tespit ettik ve bunların hazırlıklarını yaptık. Şu ana kadar çok büyük kitlesel göçler oluşmadı. Göçlerin bir kısmı rejim koridoru tarafına geçti, BM rakamlarına göre beş bin kişi kadar, ama asıl büyük kısmı PYD tarafından engellendi.GEREKİRSE AFRİN İÇİNE DE KAMP KURARIZZeytin Dalı Operasyonu başlayalı 30 günü geçti ciddi bir nüfus hareketi ile karşılaşmadık. İki sebebi olabileceğini düşünüyoruz. Biri PYD engellemesi. Türkiye’nin bu operasyonu hassas şekilde yürütmesi de önemli faktörlerden biri. Olası bir ihtiyaç için Afrin içinde de bir kamp kurabileceğimizi Genelkurmay ve diğer ilgililerle paylaştık. Afrin şehir merkezinden kaynaklı olarak kaç kişinin kamp alanına ihtiyaç olacağı hala belli değil. Bu insanların bazılarının Fırat Kalkanı’na bir kısmının İdlib’e gideceğini düşünerek dokuz ayrı bölgede kamp alanlarının hazırlanması süreci başladı. Operasyon kısmından sonra, el yapımı bombaların, tuzakların temizlenmesi, oraların tekrar güvenli hale gelmesi süreci de var. Fırat Kalkanı’ında da 3-6 ay gibi süreden sonra insanlar köylerine dönmeye başlamıştı. Afrin’in temizlenmesiyle birlikte daha fazla insanın önceden yaşadığı yere dönebileceğini düşünüyoruz. Afrin’li olup Fırat Kalkanı bölgesinde yaşayan ya da Fırat Kalkanı bölgesinden olup burada yaşayan insanların da kendi köylerine dönebileceğini düşünüyoruz.İDLİB’TEKİ KAMPA 500 AİLE GELDİİdlib, Özgür Suriye Ordusu ve muhalif grupların elindeki bir bölge. Normalde bir buçuk milyon civarında nüfusu vardı. Bir milyon da göçmen geldi. Şu anda İdlib bölgesinde iki buçuk milyon civarında insan var. İdlib sıkıntılı bir yer ama insani yardım anlamında bazen kısıtlamalar olsa da Kızılay’la birlikte Dara bölgesinde yaptığımız yeni bir kamp var. Yine destek verdiğimiz başka kamplar, yerel yardım kuruluşlarıyla yaptığımız hizmetler var.Halep’in tahliyesi ardından yardım kuruluşları olarak artık rejimin ve Rusya’nın yeni hedefinin İdlib olmasından korkuyorduk. Türkiye sınırına doğru bir nüfus hareketi ihtimali üzerine İdlib içinde hazırladığımız kamp alanı vardı. Geçen sene Astana görüşmeleri başladığında çatışmalar azaldığı için bu kamp alanı boş duruyordu. Ancak ne yazık ki bu sene Ocak ayı içinde güneyden rejim ve Rusya’nın ilerlemesiyle on binlerce insan yer değişti ve bu kamp alanını kurduk. Şu anda o kampta İdlib’in güneyinden gelen 500’den fazla aile yaşıyor. 15 Aralık’tan bugüne kadar İdlib’te 300 binden fazla insan yer değiştirdi.”
Yazı Tarihi: Mart 16, 2018 09:36
