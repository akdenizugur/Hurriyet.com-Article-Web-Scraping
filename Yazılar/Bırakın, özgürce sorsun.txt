Yazı Yazarı: Ömür Kurt
Yazı Başlığı: Bırakın, özgürce sorsun
Yazı Linki: https://www.hurriyet.com.tr/yazarlar/omur-kurt/birakin-ozgurce-sorsun-42057730
Yazı İçeriği: Çocukların çok soru sorması doğal. Peki, anne-babalar soruların yanıtını bilmiyorsa ne yapmalı?Betül Coşkun (Psikolojik danışman): “Bilmiyorum. Eğer istersen bu konuyu birlikte araştırabiliriz” demeliler. Ayrıca çocuğu özgün ve şaşırtıcı bir soru sorması durumunda takdir etmek, merak duygusunu ve öğrenme motivasyonunu pekiştirecektir. Farklı olarak “Bu konuda sen ne düşünüyorsun” gibi sorularla çocuk düşünmeye teşvik edilebilir. Böylece çocuk “Bilmiyorum” demekten çekinmeyen, yetersizlik duygusuna kapılmayan, araştırma, sorgulama becerisi kazanmış bir yetişkin olacaktır.Serdar Alparslan (Çocuk ve ergen psikiyatrı): Çocuk soru sorduğunda, anne-baba onunla göz hizasında konuşmalı. Çocuk hangi konuda soru sorarsa sorsun, onun merak duygusunu gidermeye çalışmak önemli. Birlikte aktiviteler yapılırken kaygıları ve günlük yaşantısıyla ilgili sohbet edilmeli.* Çocuğu çok soru sorduğu için azarlamak neye sebep olur?Betül Coşkun: “Bu ne saçma soru” gibi tepkilerle azarlanmak, çocukta motivasyon ve merakın engellenmesine ya da geriye gitmesine neden olur. Dolayısıyla çocuğun öğrenmesi yavaşlamaya başlar. Soruları cevaplanan ya da azarlanmayan çocuklar, okulda ve sosyal yaşamlarında da anlamadıkları şeyleri daha rahatlıkla sorabilirler. Bu da akademik başarı ve sosyal beceri gelişimini beraberinde getirir.Serdar Alparslan: Soru sormak doğal bir süreçtir. Soru sorduğunda evde azarlanan çocuk, sokakta da soru sormaktan çekinmeye başlar. Bu, okul hayatını, iş hayatını ve gelecekteki tüm yaşamını da etkiler. * Anne-babalara bu konuda neler önerirsiniz?Betül Coşkun: Soru sormak çocuk gelişiminin bir parçasıdır. Yanıtlarınız gelişim seviyesine uygun düzeyde ve anlayabileceği nitelikte olmalı. Çocuk soru sorarken sözünü kesmeyin, ona yeterli zaman tanıyın, özenle dinleyin. Siz de çocuğunuza sorular sorun, onu önemseyin. Vereceği yanıtlar dil becerilerinin gelişimine de katkı sağlar. Çok fazla soru soran çocuklar için bir ‘Soru günlüğü/soru defteri’ oluşturulabilir. Defterde yazılı sorulara göre birlikte araştırmalar yapılabilir.Serdar Alparslan: Soru sormak çocukla iletişimi geliştirir. Çok soru sorma dönemleri geçicidir. Çocuklar öğrendikçe ve araştırma kabiliyeti geliştikçe size sordukları sorular azalacaktır. Onu sabırla ve ilgiyle dinleyin. Hoşunuza gitmeyen bir soru sorduğunda bile onu kesinlikle azarlamayın. “Bu ayıp, bu günah, bu yasak” gibi engellemelerden kaçının. Özgürce sormasına izin verin.Hadi gidelimŞarkılı, danslı...Onur Erol ile Kamela Sepeti’nde bol şarkılı, danslı ve eğlenceli bir konser çocukları bekliyor.Yer: Antalya-Konyaaltı Nâzım Hikmet Kongre Merkezi Tarih: Yarın Saat: 14.00Yaş: 4-8 İletişim: (0242) 245 55 22Fiyatı: 56.50 liraHAFTANIN KİTABIDoğa ve sevgi üzerine...‘Nar ve Elma Kurdu’ çocukların seveceği doğa, arkadaşlık ve sevgi üzerine sımsıcak bir kitap.Yayınevi: Çınar Yayınları Yazan: Nazlı Deniz Güler Çizer: Seda Mit Tür: Hikâye Yaş: 7+ Sayfa: 36 Fiyatı: 22 liraFOTOĞRAFINI ÇEK, GÖNDERAilenizin minik üyesinin fotoğrafını çekin, #HürriyetÇocuklaHayat etiketiyle Instagram’da paylaşın, bu sayfada yayımlayalım.Ceren Büyükikiz’in kızı Kayra.  
Yazı Tarihi: Mayıs 07, 2022 08:07
