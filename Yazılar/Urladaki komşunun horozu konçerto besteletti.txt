Yazı Yazarı: İhsan Yılmaz
Yazı Başlığı: Urladaki komşunun horozu konçerto besteletti
Yazı Linki: https://www.hurriyet.com.tr/yazarlar/ihsan-yilmaz/urladaki-komsunun-horozu-koncerto-besteletti-42056069
Yazı İçeriği: Yeni bestesi olan ve ‘Karantina Günlerinde Bahar Sabahları’ adını verdiği keman konçertosunun dünya prömiyeri 6-7 Mayıs Cuma ve Cumartesi günü iki konserle Berlin Konser Salonu’nda yapılacak.Eserin seslendirilmesinde Şef Christoph Eschenbach’ın yöneteceği Berlin Konser Salonu Orkestrası, kemancı Friedemann Eichhorn’a eşlik edecek.Adından da anlaşılacağı gibi eseri karantina günlerinde bestelemiş Fazıl Say.Hikâyesini de Instagram hesabından paylaştı. Meğer kendisine bu besteyi yaptıran Urla’daki komşusunun horozuymuş.‘Bir Urla horozu Berlin’i uyandırır mı?’ diye başlayan yazısında eserin bestelenme koşullarını şöyle anlatıyor:“İki yıl öncesine gidelim.Salgının ilk başladığı aylar.İlk karantina günleri.İlk tam kapanmalar.Eşimle iki ay kadar bir süre, Urla’daki küçük evimizde kalmıştık. Hayatımda ilk kez, konsersiz, turnesiz, yolculuksuz, stressiz bir dönem başlamıştı.Tüm zaman benimdi. İlk kez uzun tatil olmuştu.Urla bahar aylarında eşsiz güzeldi.Gel gör ki yan komşunun bir horozu vardı. Tamamen şuursuz saatlerde ötüyordu. Hava aydınlanmadan... 03.45 / 04.15 filan...Ve öyle bir gürültü koparıyordu ki her seferinde uyanıyordum.Üstelik kendine has bir horozdu, ötüşünün ilginç bir ritmi, özgün melodisi vardı.Sabah o saatlerde uyanan biriydim artık. Ve benim dışımda herkes, 5-6 saat sonra uyanıyordu.İnsan ne yapar saatlerce?Mesela bir keman konçertosu besteler!Urla.Sessiz sabahlar.Tan vakti, şafak vakti, güneşin doğuşu, Urla’da bomboş sokaklar, ıssız sahil, yağmur damlaları, ıssız gökyüzü, yalnız toprak.”Fazıl Say’ın karantina günlerindeki üretkenliğinin nedeni şimdi anlaşıldı.Motivasyonun kaynağı komşunun horozuymuş.Teşekkürler Urlalı horoz kardeş. Sayende pek çok kayıt yapıldı, eser bestelendi.  EN DUYGUSAL BAYRAM ZİYARETİ  BU bayramın en duygusal, en vefalı ve anlamlı bayram ziyareti görüntüsüydü benim için.Usta piyanist Gülsin Onay piyanonun başına oturmuş, yanında da bir başka büyük sanatçı, keman virtüözü Suna Kan. Ona minik bir konser veriyor.Bu kısa konser videosunu sosyal medya hesaplarından şu sözlerle paylaştı Onay: “Sevgili Suna Kan’ı ziyaret ettim, kaldığı Ihlamur Konağı’nda bulunan piyanoda kendisine Mozart, Beethoven ve Chopin’in eserleriyle mini bir konser verdim, çok mutlu oldu.”Artık tutamadığı kemanıyla sanki ona eşlik ediyormuşçasına elleriyle katılıyor müziğe. Yüzünde müziği duymanın, dost ziyaretinin verdiği mutluluk...Bir süredir Ankara’da huzurevinde kalıyor Devlet Sanatçısı 86 yaşındaki Suna Kan.1948 yılında çıkartılan Harika Çocuk Yasası ile yurtdışında eğitim görmüş ve yıllarca ülkemizi dünya çapında temsil etmiş olan usta sanatçı, rahatsızlığı nedeniyle keman çalmayı bıraktığını açıklamış ve huzurevine yerleşmişti.2017 yılında Ankara Devlet Konservatuvarlılar Derneği’nce adına düzenlenen uluslararası keman yarışmasının birincisi için yapılan toplantıda keman kutusunu artık kapattığını açıklamış ve şunları söylemişti:“Nüfus kâğıdı hastalığı diyorum çünkü keman çaldığım elimde, parmaklarımdaki eklemlerde kemikler çıkıyor. Sizin de anneniz, teyzeniz, babaanneniz ve anneannenizde olabilir. Artık tele basamıyorsunuz çünkü ağrı yapıyor. Kemanın kutusunu şimdilik, bu dünyadan gidinceye kadar kapattım. Arkamda her şeye rağmen bir isim ve gençleri toparlayacak bir yarışma bıraktığım için mutluluğum hakikaten çok yüksek derecede.”  ANTİK KENTTE FİLM FESTİVALİ  KÜTAHYA’nın Çavdarhisar ilçesinde bulunan Aizanoi antik kenti ikinci kez film festivaline ev sahipliği yapacak. Festivali düzenleyen Aizanoi Sinema ve Fotoğraf Sanatı Derneği (ASİFSAD) Yönetim Kurulu Başkanı Bülent Cebeci; festivalin 2 Haziran’da Zeus Tapınağı’nda yapılacak olan film gösterimi ile başlayacağını, kısa film gösterimleri, söyleşiler ve atölye çalışmalarının ardından 4 Haziran akşamı yapılacak olan gala konseri ve ödül töreni ile sona ereceğini söyledi. Uluslararası alanda gerçekleşen festival, ‘Kültürel Miras’, ‘Çevre Bilinci ve İklim Krizi’ ile ‘Spor ve Sağlık’ kategorilerinden oluşacak.Aizanoi antik kentinde bulunan Zeus Tapınağı, ayakta kalmış en sağlam iki Zeus tapınağından birisi olma özelliğiyle ve bu muhteşem görüntüsüyle ziyaretçilerini kendisine hayran bırakıyor. İlklerin şehri olarak anılan kent, ‘Aizanoi Kısa Film Festivali’ ile bir ilke daha imza atarak ilk defa tapınakta film gösterimi yapıyor.
Yazı Tarihi: Mayıs 04, 2022 06:29
