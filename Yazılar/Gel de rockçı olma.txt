Yazı Yazarı: Kanat Atkaya
Yazı Başlığı: Gel de rockçı olma
Yazı Linki: https://www.hurriyet.com.tr/yazarlar/kanat-atkaya/gel-de-rockci-olma-41936710
Yazı İçeriği: İnanması güç gelse de Amy Winehouse’un trajik ölümünün üzerinden 10 yıl geçmiş...Hepsi de 27 yaşında bu dünyadan göçmüş olan Jimi Hendrix, Jim Morrison, Robert Johnson, Janis Joplin, Brian Jones, Kurt Cobain gibi efsanelere ithafen “27’ler Kulübü” olarak anılan kulübe katılan Amy’nin serbest düşüşünü çaresizce, hüzünle izlemiştik...Büyük bir yetenekti Amy Winehouse. Sorunlarından, travmalarından kaçmak için sığındığı alkol ve uyuşturucu bağımlılığı girdabında kaybettik...İşte haberde bahsedilen o 4 milyon dolar, bağımlılık sorunuyla baş etmeye çalışan gençler için harcanacak...Amy Winehouse’un son konserinde giydiği bu elbise 243 bin dolara satıldı.YUHALANDIĞI GÜN GİYMİŞTİBBC’nin haberine göre son sahne performansında giydiği elbise için 243 bin dolar ödenmiş. 18 Haziran’da Belgrad’daki konserinde giydiği elbise tahminlerin 16 katı fiyata ulaşmış... Meşhur Belgrad konseri. Amy’nin sahneye güçlükle, sarhoş vaziyette çıktığı, iddialara göre korumaları tarafından zorla çıkartıldığı konser... Yardım çığlığı gibi belirdiği sahneden yuhlanarak inmişti...Amy’nin hazin hikâyesinden tatlı ve acı anları temsil eden şahsi eşyalarının başka gençlere umut olabileceğini bilmek tek teselli...Yıldızların şahsi eşyaları, popüler müzik tarihindeki ikonik anları temsil eden enstrümanları, kıyafetleri, el yazıları vb. hayranlar, koleksiyonerler, müzeler ve sanırım bu işi yatırım amacıyla yapanlar için çok kıymetli...Bu alanda pek çok müzayede düzenleniyor...BÜTÇE SAĞLAMSA...Mesela yazıyı yazmadan önce küçük bir tur attığımda, önümüzdeki hafta, 18 Kasım’da Britanya’da faaliyet gösteren “Ewbank’s”ın “eğlence dünyası” temalı mezatına denk geldim.Metallica elemanlarından imzalı bir pano 200-400 pound’a, Beatles’ın çok çok nadir bir 45’liği 5 bin-8 bin pound’a, Rolling Stones’tan imzalı konser programı 500-800 pound’a, Michael Jackson’ın giydiği bir Versace ceket 800-1200 pound’a, Bruce Springsteen ve grubundan imzalı gitar 500-800 pound’a satışa çıkıyor.Benzer bir mezat da Pristine Auction’da çevrimiçi olarak yürüyor. Ozzy Osbourne imzalı akustik gitar 3 bin dolar, David Bowie imzalı gitar 3 bin dolar, Britney Spears imzalı tebrik kartı 2 bin dolar, Taylor Swift imzalı fotoğraf 450 dolar vb.Bunların açılış fiyatları olduğunu, işin nereye varacağını bilmenin mümkün olmadığını ve bir pound’un 13 küsur, bir doların da yaklaşık 10 TL olduğunu not düşmüş olayım.Bahsettiğim müzayedelerdeki Bruce Springsteen veya David Bowie imzalı gitar gibi örnekler de elbette kıymetli fakat bunların çoğu tanıtım veya küçük hayır işleri için imzalanmış oluyor. Kendi kullandıkları bir enstrüman olmadığı için para da imzaya ödenmiş oluyor. Çoğunlukla sıkı hayranlar tarafından.İş kullanılan, tarihsel öneme sahip objelere, kullanılan enstrümanlara gelince değişiveriyor...Bu konuda yakın ve çarpıcı örnek Pink Floyd’dan David Gilmour’un iklim kriziyle mücadele eden sivil toplum örgütü ClientEarth yararına gitarlarını sattığı mezattı.Toplam 126 parça sunuldu David Gilmour’ın 2019 yazında Christie’s tarafından düzenlenen müzayedesinde.1970 yılında New York’tan satın aldığı ve efsanevi “Dark Side of the Moon” albümünün kayıtları başta olmak üzere pek çok “mühim yerde” çaldığı siyah Fender gitar için 4 milyon dolar ödendi ki; tahminler 150 bin dolara satılacağı yönündeydi.Toplamda 21 milyon dolar kazanç elde etti David Gilmour ve paranın tamamını bir sivil toplum örgütüne verdi. Gel de rockçı olma birader!
Yazı Tarihi: Kasım 11, 2021 06:29
