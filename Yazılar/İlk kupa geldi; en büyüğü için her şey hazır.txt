Yazı Yazarı: Hakan Ünsal
Yazı Başlığı: İlk kupa geldi; en büyüğü için her şey hazır
Yazı Linki: https://www.hurriyet.com.tr/sporarena/yazarlar/hakan-unsal/ilk-kupa-geldi-en-buyugu-icin-her-sey-hazir-41215349
Yazı İçeriği: KUPA, Akhisar için maddi, manevi ve tarihi olarak hayati önem taşırken, Galatasaray için prestij, final maçına moral, bu yılın ilk kupası ve sonrasında gelecek kupaların habercisi olması açsından önemliydi. Maç da, kim ne kadar önem veriyorsa o düzeyde başladı. Akhisar maçın başında daha konsantre ve disiplinli oynadı. Galatasaray ise, ligdeki final maçını düşünerek birkaç değişiklikle ve yavaş başladı. Kupa’yı çok isteyen bir takım gibi baskılı, etkili ve tempolu değil de sakin, acele etmeden ve düşük tempoda oynayınca, maçın yarım saati tatsız tutsuz geçti. Oyunun bu şekilde başlaması doğal olarak Akhisar’ın işine gelecek bir durumdu ve çok da sıkıntı yaşamadan geçirdiler. İlk yarının son çeyreğinde uyanan ve rakip alanda nispeten daha etkin gözüken Galatasaray’da değişen 3 şey vardı...Feghouli, Belhanda ve Diagne’nin rakibin markajında kalmayıp yer değiştirerek oynamaya başlaması ve rakibin organizasyonunu bozması. İkincisi, Diagne’nin hareketli oynayarak top almaya ve iyi servis yapmaya başlaması.Üçüncüsü, savunmanın gereksiz geriye kaçarak oyunundan vazgeçip öne çıkması ve özellikle Luyindama’nın topla yaptığı çıkışlar.AKHiSAR HEP ZORDURAkhisar gibi kendi alanını sabırla, tavizsiz ve gerekirse maçın sonuna kadar savunabilen takımlara karşı, ya beklenmedik işler yapmak yada beklemedikleri işleri yapmaya zorlamak mecburiyetindesindir.İkinci yarıya başlangıç her ne kadar ilk yarıya göre iyi olsa da, arkada verilen boşluk ve kolay yenilen bir çalım sonrası Akhisar’ın tamda düşündüğü senaryo gerçekleşti.Sorun büyüyünce ve takım gerekli hamleleri yapmayınca, oyuncularını Başakşehir maçına saklayan Fatih hoca devreye girdi ve değişiklikler ile oyuna müdahale etti. Donk ve Sinan çok mu üretken oynadı? Hayır. Ama varlıkları eksik parçayı tamamlayıp takımı normale döndürdü.MAÇI ÇEViRMEK ÇOK ZOR OLDUHAFTA sonunda Başakşehir ile oynanacak lig finali, bu maça mutlaka etki eder ve son derece normaldir. Fakat karşındaki rakip Akhisar ne senin kalibrende ne de senin kalitende. Galatasaray, kupayı kazanmaya karar verdiğinde geriye düşmüştü ve çevirmek çok zor oldu.DIAGNE BiR DAHA PENALTI ATMAZÇAYKUR Rizespor deplasmanında her anlamda maçın adamı olan Diagne, Türkiye Kupası finaline de damga vurdu. Yine Diagne, yine penaltı, yine kritik bir an ve yine kaçırdı. Ve bu Diagne maçın sonunda sahneye çıktı ve maçı bitirdi. Sanırım bu maçtan sonra bir daha beyaz noktaya gelmez. Çünkü hafta sonu böyle bir durum olursa bu sefer taraftar biletini keser. Başakşehir maçı bambaşka havada ve tempoda oynanacak. Bu maçtan alınan ders ve şampiyonluk ilanı için gereken enerji ile istek şimdiden depolanmaya başladı. O yüzden ikinci ve büyük kupa için her şey hazır.Maçın adamı: Diagne.
Yazı Tarihi: Mayıs 16, 2019 07:59
