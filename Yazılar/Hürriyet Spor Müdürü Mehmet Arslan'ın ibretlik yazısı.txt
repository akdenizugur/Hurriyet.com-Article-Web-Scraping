Yazı Yazarı: Muammer Elveren
Yazı Başlığı: Hürriyet Spor Müdürü Mehmet Arslan'ın ibretlik yazısı
Yazı Linki: https://www.hurriyet.com.tr/hurriyet-spor-muduru-mehmet-arslan-in-ibretlik-yazisi-36690419
Yazı İçeriği: Ben dış haberciyim futboldan anlamam. Milli maçlar, Avrupa ve Dünya kupaları dışında hiçbir maçı izlemediğim gibi bu maçların da hepsini değil büyük kulüplerinkini izlemeğe çalışırım, kaçırsam da hiç üzülmem. Tıpkı hangi gün oynandığını unuttuğum Türkiye’nin 2 golle Çek Cumhuriyetini yendiği maçı kaçırdığım gibi. Ama Mehmet Arslan’ın A Milli Futbol Takımı'nın EURO 2016'da yaşadığı 'prim krizinin' perde arkasını yazdığı 'Özel haberi'ni okuyunca ‘yazıklar olsun’ demekten kendimi alamadım.  Zira milyonların gözünü diktiği, herkesin tek yürek olduğu, heyecanla stadyumlarda Türk bayraklarıyla destek vermeye gittiği  Avrupa Kupası maçlarına çıkan futbolcularımız Türkiye adına kazanmak için değil alacakları prim için  oynuyormuş. Tüm ülkelerin oyuncuları da tabii ki prim alıyor ama  onlar canlarını dişlerine takıp ülkelerinin ve arkalarında kenetlenerek tek yürek olmuş milyonlarca vatandaşının yüzünü güldürmek için oynuyor.  Bütün dünyada prim kıstasları bellidir, ilk 11 de oynayanlar, sonradan girenler ve yedek kulübesinde bekleyenler performanslarına göre ne alacaklarını bildikleri için bunun kavgasına girmezler. Tur atlayınca yada şampiyon olunca da alacakları ek primler bellidir o nedenle para için morallerini bozmaz galibiyet için oynar ülkelerini öne çıkarırlar. Mehmet Arslan'la Hürriyet Yazı İşlerinde Ancak Fransa'da oynanan Euro 2016 maçlarında milli takımdaki futbolcularımızın kafasında başarı ve galibiyetten önce alacakları prim olduğu Mehmet Arslan'ın haberiyle ortaya çıkıyor. Yıllardır Hürriyet'te çalıştığımız ve muhabirlikten gelerek hakkıyla Spor Müdürlüğüne yükselen Mehmet Arslan kimsenin dillendirmeye yanaşmadığı bu rahatsızlığı  yazarken "Primleri kim, nasıl belirlemişti?, Tartışma nereden çıkıyordu?, Terim’in primde rolü neydi?, Adaletsizlik yapılmış mıydı?" sorularının cevabını veriyor. Haberde, Fatih Terim’in yakın çevresine göre prim sistemini Türkiye Futbol Federasyonu belirledi. Terim’in bir inisiyatifi olmadı. Teknik heyet sadece oynayan oyuncuların listesini TFF’ye gönderdi. Sorulan soruların cevapları ve hangi futbolcunun ne kadar prim aldığını Hürriyet’in aşağıdaki İnternet linkindeki haberi tıklayarak okuyabilirsiniz. http://www.hurriyet.com.tr/iste-milli-kriz-yaratan-o-primler-40122291 Demem o ki,  tabii ki futbolculara primleri verilecek, galibiyetlerde de uygun görüldüğünde ek teşvik primi de verilebilir ancak milli maçlarda futbolcuların prim tartışmalarını bir kenara bırakıp  ‘Milli’ olmanın hakkını vererek oynamaları gerekmiyor mu?'.  Prim pazarlığı, prim tartışmaları, prim kavgaları  futbolun önüne geçerse sahalarda dökülmeye devam eder ve maalesef Euro 2016 da olduğu gibi hezimetler kaçınılmaz olur. İşte haberdeki 'Milli Kriz'e neden olan o primler melveren@hurriyet.com.tr
Yazı Tarihi: Haziran 26, 2016 14:49
