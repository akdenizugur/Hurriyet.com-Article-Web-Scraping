Yazı Yazarı: Arda Sayıner
Yazı Başlığı: İlk ziyaret Türkiyeden
Yazı Linki: https://www.hurriyet.com.tr/yazarlar/arda-sayiner/ilk-ziyaret-turkiyeden-42003238
Yazı İçeriği: Baklava şovGeçen ekim ayında açık ara farkla New York Belediye Başkanı seçilen Brooklyn eski Belediye Başkanı Eric Adams, ocak ayında görev başına geçip New York şehrinde değişim rüzgârlarını başlattı.Eski görevi kapsamında 2015’te Suriyeli mülteci kampı ziyareti için Antep’teyken bir araya geldiği Gaziantep Büyükşehir Belediye Başkanı Fatma Şahin, Eric Adams’ı resmi olarak heyetiyle birlikte ziyaret eden ilk uluslararası isim oldu. Adams, Fatma Şahin’in getirdiği bir tepsi Antep baklavasını tadarak Türk gastronomisinin zenginliğine övgü yağdırdı.Türk dostu olarak bilinen ve ABD’deki Türk-Amerikan toplumunun desteğini alan Eric Adams, Türkiye’ye Brooklyn belediye başkanlığı zamanında ziyaretlerde bulunmuş, Türk halkının sevgi ve ilgisini kazanmıştı.Çözüm biziz Manhattan’daki New York belediye binasında bir araya gelen belediye başkanları ve heyetleri, Eric Adams’ın makamının yer aldığı kattaki tarihi oval toplantı salonunda buluştu.Fatma Şahin ile belediyecilik ve global şehirlerin kalkınması üzerine sohbet eden Eric Adams, “Dünyadaki sorunların çözümü, belediye başkanlarında. Halkın ve şehrin sorunlarına en yakın temasta olan belediye başkanları, çözümleri de en hızlı tespit edendir” dedi.New York Belediyesi ile uzun soluklu projeler gerçekleştirmek istediklerini belirten Fatma Şahin de “Sayın Eric Adams ile tanışıklığımız eskiye dayanıyor. Kendisini yeni görevinden dolayı tebrik ediyor, Antep ve New York arası yeni iş birliklerinin doğmasını ümit ediyoruz” diye konuştu.Yeni bir beş yıldızlıEMITT fuarının en iddialı ülke standı yine Azerbaycan’a aitti.Ülkenin turizm ofisinin başında olan ve tüm centilmenliğiyle bu pozisyona çok yakıştırdığım Florian Sengstschmid ile stantta sohbet ettik.Slow food trendine yönelik Azerbaycan mutfağının farklı yönlerini ön plana çıkaran çalışmalar yaptıklarını anlatan Sengstschmid, İtalya’da bu alanda kurulmuş derneklerle iş birliğine gitmiş.Yerel Ruşanka soğanı, Atababa fındığı, Kafkas manda yoğurdunu ön plana çıkaran menüler oluşturulmuş.Sohbetimizde öğrendiğim yatırım haberi ise Bakü’ye yeni bir beş yıldızlı otelin kazandırılacağı oldu.Haziran sonunda Ritz Carlton oteller zincirinin bir şubesinin Bakü’de açılacağını söyleyen Florian Sengstschmid, 2023’te ise iki yeni global markanın daha tarihi şehirde otel açacağını belirtti.Florian SengstschmidTHY’den yeni hizmetYabancı ülkeler ve Türkiye’deki belediyelerin yurtdışı tanıtım çalışmalarına dair güncel bilgiler almak üzere geçtiğimiz hafta Beylikdüzü TÜYAP’ta gerçekleşen EMITT Turizm Fuarı’nı ziyaret ettim.Antalya ve Balıkesir belediyeleri gibi iddialı şehir tanıtım stantlarının yanında Bayburt’un tanıtımı ve sanat hayatına büyük katkıları olan ressam Hüsamettin Koçan’ın kurduğu Baksı Müzesi için Hatice Gökçe’nin tasarladığı kıyafetleri görmek de heyecan vericiydi. Fuarı ziyaret ederken Türk Hava Yolları’nın standında yepyeni bir hizmetin başladığı haberi aldım.“Holidays” isimli yeni bir hizmet türü oluşturan THY’nin web sitesine girenler artık uçak bileti alırken seyahat edecekleri yurtdışı şehrine dair otel önerisi de alabileceklermiş.Uzun zamandır olması gerektiğine inandığım bu hizmetin başlaması ve THY güvencesiyle otel önerileri almak, eminim seyahat tutkunları için büyük bir kolaylık ve tercih sebebi olacak.  
Yazı Tarihi: Şubat 14, 2022 07:11
