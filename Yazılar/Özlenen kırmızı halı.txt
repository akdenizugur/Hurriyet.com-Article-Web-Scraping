Yazı Yazarı: Cihan Şensözlü
Yazı Başlığı: Özlenen kırmızı halı
Yazı Linki: https://www.hurriyet.com.tr/yazarlar/cihan-sensozlu/ozlenen-kirmizi-hali-42056310
Yazı İçeriği: En ikonik davetlerden. Her sene mayıs ayının ilk haftasında New York Metropolitan Müzesi’nde gerçekleşir.“Ben zenginim”, “Ben ünlüyüm” deyip giremezsin davete.Vogue Amerika Yayın Direktörü Anna Wintour davetli listesini hazırlar, konsepti belirler. O gece kimi parlatmak isterse parlatır veya bitirmek isterse bitirir. Eee ne de olsa moda otoritesi. Bu sene “gilded glamour” (yaldızlı cazibe) konseptiyle katılan herkesi kılıktan kılığa sokmayı başardı.Hadi buyurun kimler geceye damgasını vurmuş, beraber bakalım...GECENİN ‘EN’LERİ* Gecenin en konsepte uyan ünlüsü: Işıltılı ihtişam konseptine en uygun ünlü, aynı zamanda gecenin ev sahiplerinden biri olan Blake Lively’ydi. * Gecenin en ikonik ünlüsü: Marilyn Monroe’nun Başkan Kennedy’ye “Happy Birthday Mr. President” şarkısını söylerken üzerinde olan elbiseyi giyen Kim Kardashian. * Gecenin en sıra dışı ünlüsü: Jared Leto yine şaşırtmadı. Gucci’nin kreatif direktörü Alessandro Michele ile “ikiz” olarak geceye katıldılar. * Gecenin en saçma sapan ünlüsü: Madonna’nın “Like a Virgin” zamanlarını anımsatan gelinliğiyle Kylie Jenner.* Gecenin en şık erkek ünlüsü: Son derecek klasik, belki biraz sıkıcı olsa da Tom Ford.* Gecenin en şık kadın ünlüsü: Her şeyiyle dört dörtlük tek isim Jessica Chastain’di.* Gecenin en uyumlu çifti: Blake Lively ve Ryan Reynolds. Birbirlerine aşk dolu bakışları ve enerjileri yeter...Kısacık bir Monte Carlo turuHavalar güzelleşti güzelleşecek derken yeni yeni bahar ve yaz havasına giriliyor.Bu sene eminim kasım ve aralık aylarında sıcak havalarla boğuşacağız. Yaz sezonu geç bitecek, benden söylemesi...Bayram seyran derken attım kendimi arkadaşlarımla Monaco’nun güzide şehri Monte Carlo’ya.Lüksün, pahalılığın, zenginliğin simgelerindendir burası.Sokaktaki en ucuz araba Bentley, koldaki en ucuz saat Patek Philippe, kadınların en ucuz çantası normal deri Hermes.Buraya gelince zenginliğinizi bir kenara bırakmayı unutmayın, çünkü zenginin de zengini olduğunu gösteriyor şehirdeki yaşam.En son geçtiğimiz eylül ayında gelmiştim, o günden bugüne değişen pek bir şey olmamış Monaco’da.Yarım kalan inşaatlar hızlıca devam ediyor. 29 Mayıs’ta gerçekleşecek Formula1 yarışları için hummalı bir çalışma var.Neredeyse bitmiş bütün hazırlıklar. Oteller dolu, marinada tekne yeri yok ve inanılmaz bir bekleme listesi var.Restoranlar ön ödemelerini alıp rezervasyonlara kapatmışlar bile Formula dönemini.Aman Allah’ım çok keyifli ve kalabalık geçecek gibi gözüküyor Monaco Formula 1 haftası.Hele ki gerçekleşecek partileri düşünmek bile istemiyorum.Neyse buraya gelecek olanlar varsa bana yazsın, iyi parti adreslerini öğrendim!
Yazı Tarihi: Mayıs 05, 2022 06:29
