Yazı Yazarı: Sahrap Soysal
Yazı Başlığı: Pazı TavasıPazılı Kaygana
Yazı Linki: https://www.hurriyet.com.tr/yazarlar/sahrap-soysal/pazi-tavasi-pazili-kaygana-42050411
Yazı İçeriği: MALZEMELER* 1 demet pazı* 1 adet kuru soğan (yemeklik doğranmış)* 2 yemek kaşığı mısır unu (köyden, çifte kavrulmuş)* 1 çay kaşığı tuz, karabiber, pul biber* 4 adet yumurtaAyrıca: * 3 yemek kaşığı zeytinyağıYAPILIŞIPazıları yıkayıp süzdürüp çok incecik doğrayın. Derin bir kapta tuzla biraz yoğurup yumuşatın. (Suyu çok çıkarsa birazını süzün) İçine soğan, mısır unu, baharatlar ve yumurtaları katıp kaşıkla iyice karıştırın. En az 25-30 cm çapındaki büyük bir tavaya zeytinyağını koyup orta ısıda ısıtın. Pazılı harcı döküp yayın ve bir kapak kapatıp tavayı çevire çevire altını kızartın. Kapakla çevirip öbür yüzünü de pişirip sıcak servise sunun.SOĞUK BAKLAVAMALZEMELER* 40 adet baklavalık yufkaKatları için:* 150 gr tereyağı* 1 çay bardağı sıvıyağ* İç harcı için:* 1 su bardağı fındık içi* ½ su bardağı ceviz içiŞerbet için:* 3.5 su bardağı süt* 1 su bardağı şeker* 2 paket vanilyaÜzeri için:* 2 yemek kaşığı süt tozu* 2 yemek kaşığı kakao* Toz Antep fıstığıYAPILIŞIÖnce şerbet için süt ve şekeri bir tencereye koyun ve sadece şekeri eritmek için ısıtıp karıştırın ve ocaktan alın. Tereyağını bir tavada eritip ocaktan alın ve sıvıyağı ilave edin. Fırın tepsinizi önünüze alın ve 1’inci yufkayı yağladığınız tepsiye yayın. 1 kaşık erimiş yağı gezdirin.2’nci yufkayı koyup tekrar 1 kaşık yağı gezdirin. Bu şekilde 20 kat yufkayı üst üste dizin ve şimdi fındıkla ceviz içini serpiştirin. Aynı şekilde 20 kat yufkanın da her bir katını yağlayarak üst üste koyun. 40’ıncı yufka bitince keskin bir bıçakla kare kare dilimleyin ve kalan yağı en üste gezdirin. Fırını 200 derece alt-üst ayara getirip ısıtın. Sıcak fırında baklavanın üstü iyice kızarıncaya dek en az 35-40 dakika pişirin, çıkarın. 5 dakika bekleyip soğuk sütlü şerbeti üzerine gezdirin. Çekmesini bekleyin. Süt tozu ve kakaoyu karıştırıp üzerine serpiştirin, servise sunun.
Yazı Tarihi: Nisan 25, 2022 06:29
