Yazı Yazarı: Uğur Meleke
Yazı Başlığı: Jorge Jesus her şeyi yıkıp yeniden yapmamalı
Yazı Linki: https://www.hurriyet.com.tr/sporarena/yazarlar/ugur-meleke/jorge-jesus-her-seyi-yikip-yeniden-yapmali-42052389
Yazı İçeriği: 1- İsmail Kartal’ın başardıkları büyük saygıyı hak ediyor. Dibe vurmuş oyunculara yeteneklerini hatırlattı, bileklerindeki zincirleri çözdü, aslında kalıcı teknik adamlık görevini de hak etti.KLASİK KAZANANLâkin Jesus da kolay kolay hayır diyebileceğiniz bir isim değil. Salt kazanmayı değil, eğlendirmeyi de hedefleyen; büyük takımların nasıl idare edileceği konusunda ustalaşmış bir klasik kazanan. Fenerbahçe eğer Jesus’a teknik patronluğu teslim edecekse, Kartal’a da hak ettiği bir pozisyon verebilir mi acaba? Mesela Manchester United’ın yeni sezonda Rangnick’e vereceği danışman rolü, Fenerbahçe’de de İsmail Kartal’a da teklif edilebilir mi?İSMAİL KARTAL MERİTOKRASİNİN JESUS ARİSTOKRASİNİN SEMBOLÜBen İsmail Kartal’ı meritokrasinin, Jesus’u ise aristokrasinin sembolü olarak görüyorum şu an. Yönetim gücünün, kişilerin yeteneğine yani liyâkata dayandığı idare biçimidir meritokrasi. Doğu Anadolu’nun ücra bir köyünde geçimini çobanlıkla sağlayan bir öğrencinin, yeteneği sayesinde cumhurbaşkanlığı rolüne ulaşabilmesidir. İsmail Kartal’ın yolu aslında biraz buydu: Kendine inanarak, tırnaklarıyla kazıyarak, çok çalışarak ve başararak hak etti birinci adamlık rolünü.BİR TAKIMDA EN YÜKSEK MAAŞI TEKNİK ADAMA VERMEK GEREK3- Jesus seçimiyse bir tür aristokrat davranışı. Fenerbahçe, kendi kategorisinde büyük bir kulüp. Her sene şampiyonluk hedefliyor, Avrupa’da gruplardan çıkmak istiyor, bunun için de yerli ve yabancı futbolcularına yüksek maaşlar ödüyor. Eğer Mesut’a 3 buçuk milyon Euro maaş ödüyorsanız, 7 milyona İrfan’ı, 6 milyona Gustavo’yu, 5 buçuk milyona Rossi’yi alıyorsanız, bu kalibrede futbolcuların başına da üst seviye bir teknik adam getirmelisiniz. Jorge Jesus tercihi de bu düşüncenin bir tezahürü.EN ÇOK YATIRIM O KOLTUĞUN HAKKIBen de doğrusu Galatasaray’ın, Beşiktaş’ın, Fenerbahçe’nin yüksek bonservisle futbolcular alıp, sporculara 2’şer-3’er milyon Euro maaşlar ödeyip sonra ucuz teknik adama yönelmelerine anlam veremiyorum! Bir takımda en yüksek maaşı (ya da en azından en yüksek maaşlardan birini) teknik adama vermelisiniz. Zira teknik adam sizin takımınızın kaderinde belki de en belirleyici isim. En çok yatırımı da o koltuk hak ediyor haliyle.JESUS, CRUYFF EKOLÜNDEN VE KLASİK BİR BÜYÜK TAKIM HOCASI4- Ali Koç’un bu motivasyonla Portekiz ve Brezilya’da kazanılmadık kupa bırakmamış, Avrupa Ligi ve Copa Libertadores’te de finaller yapmış bir teknik adama yönelmesi makul. Üstelik Jesus, klasik bir büyük takım hocası. Cruyff ekolündendir, sadece galibiyeti değil eğlendirmeyi de hedefler. Takımlarını geriden pasla çıkarır, önde baskı yaptırır, çalıştığı her santrfor onun oyunu sayesinde yıldızlaşır. Oscar Cardozo, Slimani, Jonas, Teofilo, Gomis gibi birçok isim kariyerlerinin belki de en iyi dönemlerini Jesus’la geçirdiler.4-4-2 SİSTEMİNE KÖRKÜTÜK AŞIK DEĞİLJesus’la ilgili en sevdiğim şeylerden biri de şu: Evet, yönettiği takımlarda genellikle 4-4-2’yi tercih eder ama dizilişine körkütük âşık olma hastalığına yakalanmamıştır! Sporting’de elinde Bruno Fernandes gibi bir on numara olduğu için 4-2-3-1’e dönebilmiştir mesela.3 KONUDA SORUN YAŞANMAZSA BAŞARI İÇİN HİÇBİR ENGEL KALMAZ5- F.Bahçe eğer Jorge Jesus’la çalışmayı düşünüyorsa bence üç hususta hassas olmalı. Bu üç konuda sorun yaşanmazsa, başarı için önlerinde bir engel olmadığını düşünüyorum ben:GEÇMİŞTEKİ GİBİ BAŞARIYA AÇ MI?Jesus 67 yaşında. Sayısız kupa ve madalya kazanmış bir teknik adam. Acaba bugün hâlâ geçmişteki kadar iştahlı mı? Kazanmaya aç mı? Bunun cevabını onunla aynı masaya oturup konuşan Ali Koç verebilir. Bu hususta dikkatli olmalı Ali KoçRADİKAL HAMLE YAPMAMALIFenerbahçe’nin şu anda kaliteli bir kadrosu ve oturttuğu iyi bir oyunu var. Pereira gibi bir maceracının gelip her şeyi sil baştan yıkıp yapmaya çalışmasına ihtiyacı yok. Jesus, Fenerbahçe’nin bu sezonki kazanımlarına saygı duymalı. Radikal hamleler yapmamalı. Var olanı geliştirmeye odaklanmalıKARTAL'DAN FAYDALANILMALIFenerbahçe futbol takımı, halen sahip olduğu huzur ortamını büyük ölçüde İsmail Kartal’a borçlu. Ali Koç, teknik patronluğu Jesus’a verecekse bile Kartal’dan da faydalanma yoluna gitmeli. Manchester United’ın yeni sezonda Rangnick’e vereceği danışmanlık rolü geliyor aklıma ister istemez...
Yazı Tarihi: Nisan 28, 2022 06:30
