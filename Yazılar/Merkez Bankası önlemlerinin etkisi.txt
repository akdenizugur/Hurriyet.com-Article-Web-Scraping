Yazı Yazarı: Erdal Sağlam
Yazı Başlığı: Merkez Bankası önlemlerinin etkisi
Yazı Linki: https://www.hurriyet.com.tr/yazarlar/erdal-saglam/merkez-bankasi-onlemlerinin-etkisi-41161644
Yazı İçeriği: Merkez Bankası dün haftaya başlarken daha önce açıkladığı repo ihalelerine ara verilmesi uygulamasının yanı sıra, swap piyasasında vadesi gelmemiş toplam sınırı yüzde 10’dan 20’ye yükseltti. Piyasa uzmanları Merkez Bankası’nın aldığı önlemlerle piyasaları rahatlatmak için daha sıkı TL uygulamasına geçip, döviz likiditesini artırmaya çalıştığını ifade ettiler. Merkez Bankası’nın hızlı hareket edip tepki vermesini olumlu bulan piyasa uzmanları, buna karşılık beklentilerdeki bozulmanın devam ettiğinin görüldüğünü söylediler.Bu yorumlara neden olan piyasa hareketlerine baktığımızda çuma günü yüzde 5’in üzerinde değer kaybeden TL’nin, dün akşamüstü saatlerine kadar yüzde 1-2 arasında değer kazanımı görüldü. Yani, Merkez aldığı önlemlerle kurdaki hareketi törpüledi ama piyasaları tümüyle sakinleştiremedi.Dün piyasada yabancıların sakin bir tavır içinde oldukları, bireylerin döviz alımlarının ise, azalmakla birlikte sürdüğü belirtildi. Bu arada son 15-20 günde sadece kamu bankaları ve bir özel banka satıcı konumundayken, dün farklı özel bankaların da piyasaya döviz satıcısı olarak girdikleri ifade edildi. Buna karşılık hafta sonunda piyasadaki hareket için sert açıklamalar yapan politikacıların dün açıklama yapmaktan kaçındıklarını da not etmek gerekiyor.Bazı piyasa oyuncuları cuma günkü harekette birçok nedenin rol oynadığını belirtirken, Merkez Bankası’nın bu nedenlerin hepsini, örneğin ABD ile yaşanan gerginliği elimine etmesinin mümkün olmadığını, o nedenle dünkü tedbirlerin işe yaradığını söylemenin mümkün olduğunu belirttiler.Merkez Bankası’nın piyasadaki faiz oranını yukarı itmek yerine doğrudan faiz artışı yapıp yapamayacağını sorgulayan bazı analistler ise Merkez’in bu hareketi geçici gördüğü için böyle bir yola gitmiş olabileceğini söylediler.Yaşanan gerginliğin bu hafta zaman zaman tekrarlanabileceği beklentisinin piyasada hakim olduğunu söylemeliyiz. Bununla birlikte nisan ayındaki Merkez Bankası Para Politikası Kurulu toplantısında faiz indirimi beklentisinin zaten düşük olduğu, bu hareketle indirim ihtimalinin tümüyle yok sayılması gerektiği de belirtiliyor.MERKEZ’İN AÇIKLAMALARIMerkez Bankası aldığı tedbirlerin yanı sıra dün sabah yaptığı açıklamada ekonomideki yaşanan olumlu gelişmeleri özetleyip, rezervleri güçlendirme politikasına kararlılıkla devam ettiklerini açıkladı. Brüt döviz rezervinde yaşanan dalgalanmaların ise olağan işlemler ve dönemsel unsurlardan kaynaklandığı, öngörülmeyen bir durumun söz konusu olmadığı belirtildi.Merkez Bankası Başkanı Murat Çetinkaya da fiyat istikrarını sağlamak ve finansal istikrarı desteklemek için ellerindeki tüm araçları kullandıklarını, rezervleri güçlü tutmanın da temel politikaları olduğunu söyledi. Çetinkaya, dönem dönem brüt rezervlerde düşüş olmasının doğal olduğunu, bu göstergenin orta vadeli trendlerle izlenmesinin daha sağlıklı olacağını söyledi.Özetle; Merkez Bankası rezerv düşüşü konusunda piyasalardaki tedirginliği gidermeye çalışıyor. Ancak düşüşün nedenleri konusunda detay vermeyip, şeffaf olamadığı için yeterince güven sağlayamadığı görülüyor.Yerlilerin dövize talebi zaten son dönem artarak devam ediyordu ama daha sakin olan ya-bancılar da katılınca, cuma günkü atak yaşandı. Yabancıları tatmin etmek için daha şeffaf olmak gerekiyor. 
Yazı Tarihi: Mart 26, 2019 07:59
