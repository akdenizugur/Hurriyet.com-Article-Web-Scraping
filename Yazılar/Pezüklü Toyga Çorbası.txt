Yazı Yazarı: Sahrap Soysal
Yazı Başlığı: Pezüklü Toyga Çorbası
Yazı Linki: https://www.hurriyet.com.tr/yazarlar/sahrap-soysal/pezuklu-toyga-corbasi-42047032
Yazı İçeriği: MALZEMELER* 1 su bardağı kırık yarma* 1 kg yoğurt* 2 tepeleme yemek kaşığı un* 2 çay kaşı tuz* 2 adet orta boy kuru soğan* 25 gr tereyağı* 3-4 dal pezük* 1 yemek kaşığı kuru nane* 1 tatlı kaşığı kırmızıbiberYAPILIŞIİyice yıkadığınız kırık yarmayı orta boy bir tencereye koyup üzerine 5 su bardağı su ekleyin. Orta ısılı ateşte, iyice yumuşayıncaya kadar haşlayın. Yoğurt ve unu derin bir kapta tuzla birlikte iyice çırpın ve haşlanmış yarmanın olduğu tencereye yavaş yavaş ve sürekli karıştırarak aktarın. Sürekli karıştırmaya devam ederek çorba kaynayıncaya kadar pişirin. Kaynadıktan 2-3 dakika sonra ince kıyılmış pezük yapraklarını ilave edip çorbayı ocaktan alın. Diğer taraftan, yağ ve yemeklik incecik doğradığınız soğanları bir tavaya koyun. Sürekli karıştırarak 4-5 dakika kadar kavurun. Kuru nane ve kırmızıbiberi serpiştirip karıştırarak 2-3 dakika daha kavurun. Bu sosu çorbanın üzerine gezdirip karıştırın ve sıcak sıcak servise sunun.NOT: Tokatlı Yurdanur Samur Hanım’ın verdiği bilgiye göre, şekerpancarının toprak üstünde kalan yeşil yapraklarına pezük adı verilir. Yağda soğanın kavrularak pezük yapraklarının üzerine dökülmesi aşamasına da “Toyga çalmak” denir.Fırında Kabaklı MücverMALZEMELER* 4 adet iri boy yeşil kabak (Rendeleyin)* Yarım demet maydanoz, dereotu (İnce doğrayın)* 7-8 adet taze yeşil soğan (İnce doğrayın)* 2 çay kaşığı tuz, karabiber, pul biber* 3-4 adet yumurta* 3 yemek kaşığı tam buğday unu* 2-3 yemek kaşığı lor peyniriYAPILIŞIYumurtaları çırpın, tuz ve baharatları ekleyin. Suyunu sıkmadığınız kabağı ve yeşillikleri katıp karıştırın. Unu ve peyniri ilave edip yine karıştırın. 30 cm uzunluğunda yağlanmış kalıba koyup ısınmış 180 derece fırında 55-60 dakika pişirin. Önce maydanoz, dereotu ve yeşil soğanı derin bir kabın içine koyun. Varsa naneleri de ekleyin. Tuz, karabiber ve pul biberi katıp kaşıkla karıştırın. Kabakların suyunu sıkmadan yeşilliklerin üzerine ekleyip karıştırın. Yumurtaları ufak bir kâseye kırıp üzerine unu ekleyin ve tel çırpıcıyla iyice karıştırın. Sonra da unlu yumurtayı sebzelerin üzerine aktarıp iyice karıştırın. Bu arada 30-30 cm uzunluğunda ya da bu ölçülerdeki dikdörtgen (ya da yuvarlak) bir fırın kabını 2-3 kaşık sıvıyağla yağlayın. Koyu kıvamlı hamuru içine aktarıp üzerini düzeltin. 10 dakika önceden ısıtılmış 180 dereceli fırında, üzeri kızarıncaya dek 40-45 dakika pişirin. Çıkarın, ılınınca dilimleyip servise sunun. 
Yazı Tarihi: Nisan 20, 2022 06:29
