Yazı Yazarı: Serhat Demirel
Yazı Başlığı: Bu ne cüret! Kedilerin beyni küçülmüş
Yazı Linki: https://www.hurriyet.com.tr/yazarlar/serhat-demirel/bu-ne-curet-kedilerin-beyni-kuculmus-41992673
Yazı İçeriği: Royal Society Open Science’da yayımlanan araştırma Raffaela Lesch, Andrew C. Kitchener, Georg Hantke, Kurt Kotrschal ve W. Tecumseh Fitch imzalı. Diyorlar ki: “Kedilerin beyninin küçüldüğüne dair şüpheler doğru.”Araştırmaya göre son 10 bin yılda evcilleşerek evlerin içinde yaşamaya başlayan kedilerin beyinleri önemli ölçüde küçüldü. Bu sonuç, insanlar tarafından bakılmaya başlanan hayvanların evrimleştiklerine dair yeni anlayışlara yol açabilecek önemli bir bulgu olarak değerlendiriliyor.Araştırmacılar, evcil kedilerle Avrupa ve Afrika’dan gelen vahşi kediler arasındaki kafataslarının boyutunu karşılaştırdılar. Ekip ayrıca vahşi ve evcil kedilerin melezlerini de inceledi ve beyin boyutlarının diğer iki grubun ölçümleri arasında kaldığını buldu. Bu, değişikliklere yol açanın evcilleştirme olduğunun bir başka göstergesi.EVCİLLEŞME NETİCESİKedilerin beyin büyüklüğü, araştırmacıların 1960’lardan beri araştırdığı bir konu. Evcilleştirilen hayvanlarda görülen bu beyin küçülmesi eğilimi koyun, köpek ve tavşanlarda da gözleniyor.Evcilleşen hayvanlarda uyarılabilirlik ve korkuyla alakalı daha az sinir hücresi üretildiği ve bu nedenle beynin eskisi kadar büyümediği öne sürülüyor. Yani daha az strese maruz kalma, beyin boyutu ve genel vücut morfolojisinde değişikliklere yol açıyor.Çalışmanın sonuçları tamamen yeni olmasa da bazı durumlarda onlarca yıllık araştırmaları güncelleyerek evcilleştirme teorileri üzerinde çalışan biliminsanlarına yorumlamaları için taze veriler sağlıyor bize.Ben bu haberi kedilerime açıklayamam. Alacağım tepkiyi bilmiyorum.FDA, AĞRI İLACINI ONAYLADIHemen hemen her kedi sahibi, dört ayaklı sevgililerinin hayatlarının son aşamasına girmiş olabileceğini fark ettikleri üzücü anı hatırlar. Ve bunu sadece yaşayanlar bilir. Çok üzücüdür. Yaşı ilerlemiş kediniz yatağa ilk kez atlayamıyor olabilir veya belki de yavaş yavaş kendisini temizlemeyi hatta kumunu kullanmayı bırakmış olabilir. Bunlar yaşlanmanın belirtileri gibi görünse de eklemlerde dejeneratif bir durum olan osteoartritten yani kireçlenmeden de kaynaklanabilir.Veterinerler bu kronik hastalığın kedi dostlarımızda son derece yaygın olduğunu ve tüm kedilerin yaklaşık yüzde 45’ini ve 12 yaşından büyük kedilerin yüzde 90’ını etkilediğini söylüyor. Ancak bu dayanılmaz ağrıların önüne geçmek için hiçbir zaman denenmiş ve gerçek bir tedavi olmamıştı. ABD Gıda ve İlaç Dairesi FDA, kedilerde artritle ilişkili ağrıyı tedavi etmek için ilk ilacı onayladı. Ağrılar üzerinde çok etkili olduğu ve kedinin yaşamına birkaç yıl daha ekleyebileceği ifade ediliyor. İlacın 2022’nin ikinci yarısında piyasada olması bekleniyor. BİZ BAKINCA SAKİNLİKLERİNİ KAYBEDİYORLARİngiltere'de Portsmouth Üniversitesi, insanları büyüleyen ve “yavru köpek gözleri” diyebileceğimiz o bakışları köpeklerin hangi durumda sergilediklerine dair bir araştırma yaptı. Araştırmanın sonucu hepimizi mutlu edecek: Köpekler, eğer bir insan kendisine bakıyorsa o sırada daha fazla yüz ifadesi sergiliyor. Lezzetli yiyecek gördüklerinde heyecanlansalar da bir insan gördüklerinde daha fazla yüz ifadesi sergiliyorlar. Köpek davranışlarını inceleyen birimden Dr. Juliane Kaminski, liderlik ettiği bu araştırma için şunu söylüyor: “Çalışmamızda, biri izlerken çok daha fazla yüz ifadesi sergilediler, ancak yiyecek ikramlarını görmek aynı etkiyi yaratmadı.” Merak etmesinler, biz de en çok köpekleri gördüğümüzde yüz ifadesi sergiliyor ve sevgiden ne yapacağımızı şaşırıyoruz. OKUR FOTOSUİPEK VE BABAANNENİN MACERALARIOkurumuz Selen Özden Alpan, babaannesiyle kedisi İpek’in fotoğrafını paylaşırken şu notu iliştirmiş: “Kedimizin ismi İpek. Yavruyken hastaydı ve babaannem sokaktan alıp gönüllü olarak sahiplendi. Güzelce baktı. Şu anda 1 yaşında. Aşırı hareketli ve yaramaz. İkisi de çok mutlu.” İpek ve babaanneye saygı ve sevgilerimi yolluyorum, sizden de fotoğraflarınızı bekliyorum.NOT: Kediniz ya da köpeğinizin fotoğrafını #dunyagüzeli etiketiyle ve Hürriyet’i mention’layarak sosyal medyada paylaşın ya da sdemirel@hurriyet.com.tr adresine mail atın, seçip paylaşalım...
Yazı Tarihi: Ocak 29, 2022 06:29
