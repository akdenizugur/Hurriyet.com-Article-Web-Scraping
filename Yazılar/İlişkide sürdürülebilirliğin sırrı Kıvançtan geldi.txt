Yazı Yazarı: Onur Baştürk
Yazı Başlığı: İlişkide sürdürülebilirliğin sırrı Kıvançtan geldi
Yazı Linki: https://www.hurriyet.com.tr/yazarlar/onur-basturk/iliskide-surdurulebilirligin-sirri-kivanctan-geldi-42054843
Yazı İçeriği: Bu nedenle pek az ünlü kendisiyle yapılan röportaj üzerine çalışır, cümleleri üzerine önceden düşünür.Son zamanlarda bir ünlüden duyduğum en anlamlı röportaj cümleleri ise Kıvanç Tatlıtuğ’tan geldi. L’Officiel dergisinden İnan Kırdemir’e verdiği röportajda Başak’a olan aşkını şöyle anlatmış Kıvanç: “Ben Başak’ı her gün bambaşka türlü sevmeyi öğrendim.Çok sevmek yetmedi çünkü...Bir insanı sevmek, onun mutluluğu için çaba gösterdiğinde başlıyor.Onun gözlerindeki mutluluğu hissettiğim vakit karnım doyuyor. Bu öyle bir şey.Onun yapmış olduğu şeyleri, seçimlerini desteklemek en önemlisi.Yoksa herkes evleniyor. Evleniyorsun işte... Devamını getirebilmek asıl mesele”.HIZLI RUHUYLA ÇELİŞİYOR MUKıvanç bu sözleriyle farkında olmadan “ilişkide sürdürülebilirliğin” sırrını açıklamış:Çok sevmenin yetmemesi ve buna karşılık her gün başka türlü sevmeyi öğrenmek...Düşününce hak vermemek elde değil.Çok sevmek sürdürülebilir bir durum değil.Eninde sonunda hem kendin yorulup bıkıyorsun hem de karşındaki...Kimisi için bu yorulma yıpranma yıllar sonra oluyor, kimisi için daha kısa.Ama Kıvanç’ın dediği gibi her gün başka türlü sevmeyi öğrenmek, yenilikçi ve aynı zamanda emek isteyen bir durum.O emek aslında günümüzün hızlı ruhuyla çelişiyor, ama galiba ilişkide yavaşlayabilmek önemli.Yavaşlayınca her şey kendiliğinden ‘olmaya’ başlıyor.O zaman yazının sonunda herkese iyi dilekler saçayım:Kıvanç ve Başak gibi sürdürülebilir ilişkileriniz olsun...Beeple ve Pak’ın olduğu sergi İstanbul’daBir şey moda oldu mu, onu her yerde görmemiz kaçınılmaz oluyor.Mesela bir süredir dijital sanat ya da daha popüler deyişiyle NFT işleri popüler oldu.Şimdi her yerde bu tür işler, sergiler görüyoruz. Neyse ki haftaya (12-15 Mayıs) Tersane İstanbul’da yapılacak Contemporary Istanbul (CI) Bloom fuarı kapsamında, NFT işlerini kapsamlı bir şekilde bir araya getiren çok iyi bir sergiyle karşılaşacağız. ContempoNeo organizasyonu ile düzenlenecek “Digital Horizons: The New State of the Art” sergisinin kürasyonu MoCDa (Museum Of Contemporary Digital Art) tarafından yapılıyor.Yaratıcı yönetmenliğini ise bizden bir ikili, Hande Şekerciler ve Arda Yalkın (sanatçı isimleriyle ha:ar) üstleniyor. Sergide uluslararası NFT koleksiyonerlerinin koleksiyonlarından seçilmiş 20 yıldız bir araya getirilmiş. O yıldızlar arasında “Everydays-The First 5000 days” isimli eserini 69 milyon dolar gibi rekor bir fiyata satmayı başarmış Beeple da var.Tek piksellik bir eseri 1.3 milyon dolara satılmış, kimliği bilinmeyen anonim Türk sanatçı Pak da... Diğer isimler de çok iyi: XCopy, Mario Klingemann, Damien Hirst, Sofia Crespo, Larva Labs, BayC...Bu arada bu sergiyle paralel olarak blockchain endüstrisi ve NFT’ler üzerine bir dizi eğitim ve konferans da yapılacak. Yine ContempoNeo tarafından organize edilen bu etkinliklerde NFT’ler hukuki ve mali açılardan da incelenecek.Ayrıca global NFT/Blockchain şirketlerinin sunum ve eğitimleri ücretsiz olarak takip edilebilecek. Yarım gün sürecek ve NFT’ler hakkında az ya da hiç bilgisi olmayan kişilere NFT’leri anlatmayı amaçlayan Blockchain 101 atölyesini, özellikle bu alana meraklı olanlar kaçırmasın derim. 
Yazı Tarihi: Mayıs 02, 2022 06:29
