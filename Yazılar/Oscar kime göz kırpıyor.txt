Yazı Yazarı: Uğur Vardan
Yazı Başlığı: Oscar kime göz kırpıyor
Yazı Linki: https://www.hurriyet.com.tr/yazarlar/ugur-vardan/oscar-kime-goz-kirpiyor-42000720
Yazı İçeriği: Salı günü açıklanan adaylarla Akademi kimlere göz kırptığını ya da kırpacağını, kimleri bu yıl görmezden geldiğini gösterdi. Listeler elimizde; artık 27 Mart’ta verilecek ödüllere kadar bol bol favoriler, sürpriz başarılara imza atabilecekler, geceye renk katacaklar vs. konuşulacak. Biz de ilk eldeki verilere göre kimi detaylarda dolaşalım ve kimi bilgileri paylaşalım dedik...THE POWER OF THE DOG 12 DALDA ADAYKuşkusuz 94’üncü Oscar’larda en fazla öne çıkan yapıt ‘The Power of the Dog’ oldu. Tom Savage’ın 1967 tarihli romanında uyarlanan ve Jane Campion’ın imzasını taşıyan bu yapım, son Venedik Film Festivali’nde ‘En İyi Yönetmen’ ödülünü kazanmıştı. Başrollerinde Benedict Cumberbatch, Kirsten Dunst, Jesse Plemons ve Kodi Smit-McPhee gibi isimleri barındıran ve 12 dalda aday olan bu çalışmayı, 10 dalda adaylığa sahip, bilimkurgu uyarlaması ‘Dune: Çöl Gezegeni’ takip değiyor. Kenneth Branagh’ın ‘Belfast’ı ve Steven Spielberg’ün ‘Batı Yakasının Hikâyesi’ de yedi dalda aday olan yapımlar. Tenisin yaşayan efsaneleri Venus ve Serana Williams kardeşlerin nasıl bu noktalara geldiğini, çizgi dışı babalarının kişiliğinde anlatan ‘King Richard’ın adaylık sayısı ise altı.HANGİ FİLMİ NEREDE İZLEYECEĞİZNeyse, ödül sahiplerinin açıklanacağı 27 Mart’a kadar süremiz var, bu zaman zarfında dersimize daha iyi çalışıp görmediğimiz yapımlara ilişkin açığımızı kapatabiliriz. Peki bu aday filmlere nasıl ulaşabiliriz? Küçük bir liste verelim: ‘The Power of the Dog’, ‘Don’t Look Up’, ‘tick, tick...BOOM!’ ve ‘The Hand of God’ Netflix’te, ‘Being The Ricardos’ Prime Video’da gösterimde, ‘Drive My Car’ iki hafta önce, ‘Nightmare Alley’ de geçen hafta sinemalarda vizyona çıktı, ‘Parallel Mothers’ ise 25 Mart’ta salonlarımıza uğrayacak. Çeşitli dallarda aday gösterilen ‘Dune’, ‘West Side Story’, ‘King Richard’, ‘Encanto’, ‘Licorice Pizza’, ‘The Lost Daughter’, ‘No Time To Die, ‘Cruella’, ‘The Worst Person In The World’ gibi yapımlar ise daha önce ülkemizde vizyona girmişti. 23 kategoride dağıtılacak ödüllerde hak eden kazansın diyelim...BİR İLKE İMZA ATTIJane Campion, filmi ‘The Power of the Dog’la ‘En İyi Yönetmen’ kategorisinde listeye girerken Hollywood tarihinde iki kez aday gösterilen ilk kadın yönetmen unvanının da sahibi oldu. Yeni Zelandalı sanatçı daha önce 1994’te ‘Piyano’ adlı filmiyle de aday gösterilmişti.10 DALDA ADAY AMA YÖNETMENİ BEĞENİLMEMİŞFrank P. Herbert’ın kült bilimkurgu serisinin son uyarlaması 2021 model ‘Dune’ Akademi tarafından 10 dalda aday gösterildi. Ama bu adaylar arasında yönetmeni (Denis Villeneuve) ve oyuncuları (Timothée Chalamet, Rebecca Ferguson, Zendaya, Oscar Isaac, Stellan Skarsgard, Jason Momoa, Josh Brolin ve Javier Bardem) yok. DuneREKOR ‘ON’UNDenzel Washington, Oscar tarihinde en çok aday olan (10 kez) siyahi aktör. Bu yıl ‘The Tragedy of Macbeth’teki performansıyla ‘En İyi Erkek Oyuncu’da listeye giren 67 yaşındaki sanatçı, daha önce 1990’da ‘Glory’yle ‘En İyi Yardımcı Erkek’, 2002’de de ‘Training Day’le ‘En İyi Erkek Oyuncu’ dallarında mutlu sona ulaşmıştı. Denzel Washington‘PARAZİT’ EFEKTİ YARATACAK MIHaruki Murakami’nin bizde de Doğan Kitap’tan çıkan ‘Kadınsız Erkekler’ adlı çalışmasındaki ilk öyküden uyarlanan ‘Drive My Car’ın da, iki yıl önce büyük sürprizlere imza atan Güney Kore yapımı ‘Parazit’ türü bir efekt yaratıp yaratmayacağı da bu yılki Oscar’ların en büyük merak konularından biri. Ryûsuke Hamaguchi imzalı yapım geçen yıl Cannes’da ‘En İyi Senaryo’ ödülünü almıştı. Drive My CarEVE YENİ HEYKEL GELECEK Mİ Temmuz 2010’dan bu yana evli olan Penélope Cruz ve Javier Bardem çifti, bu yıl ‘En İyi Kadın Oyuncu’ (Parallel Mothers) ve ‘En İyi Erkek Oyuncu’ (Being the Ricardos) dallarında aday gösterildi. Daha önce Cruz ‘Vicky Barcelona’yla ‘En İyi Yardımcı Kadın Oyuncu’, Bardem de ‘No Country for Old Man’le ‘En İyi Yardımcı Erkek Oyuncu’ ödülünü kazanmıştı. Bakalım bu yıl eve yeni heykel ya da heykeller gelecek mi?Penélope Cruz ve Javier BardemHAT-TRICK YAPTIJonas Poher Rasmussen’in yönettiği Danimarka yapımı animasyon belgesel ‘Flee’, üç kategoride (‘En İyi Belgesel’, ‘En İyi Animasyon’ ve ‘Yabancı Dilde En İyi Film’) aday olarak tarihi bir başarıya imza attı. Drive My Car
Yazı Tarihi: Şubat 10, 2022 06:29
