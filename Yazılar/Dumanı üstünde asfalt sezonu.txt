Yazı Yazarı: Fatih Tekeci
Yazı Başlığı: Dumanı üstünde asfalt sezonu
Yazı Linki: https://www.hurriyet.com.tr/yazarlar/fatih-tekeci/dumani-ustunde-asfalt-sezonu-42054701
Yazı İçeriği: Elbette “yama” da bu işin olmazsa olmazı. Sonuçta bi söz var:“Asfaltı Almanlar icat etti, asfalta yama yapmayı ise Türkler...”Lakin.“Yama” bu... Asfaltı onarmıyor.*Malum.Kıştan çıktık.Şu sıralar kentin dört bir yanı “delik deşik” halde. Şikâyet üstüne şikâyet geliyor.*Mesela okurumuz Tayfun Öney’e kulak verelim.60 senedir Ankara’da yaşayan bir Ankara sevdalısı.Okurumuz Tayfun Öney, bu kentin en büyük/öncelikli sorunlarının başında “altyapı çalışmalarındaki koordinasyon eksikliği” geldiğine dikkat çekiyor.Ve çok haklı.*Yollar yıllardır “boz/yap”, “yap/boz” halinde.Cillop gibi asfaltlanan yol için daha “Elinize sağlık” bile diyemeden, bi bakıyorsun biri(leri) gelip kazmaya başlıyor.Peki tüm bunlar olurken/yaşanırken “Ankara Büyükşehir Belediyesi’nin Altyapı Koordinasyon Merkezi(AYKOME)” ne iş yapıyor?Çankaya-Ayrancı Meneviş Sokak No: 37 önüÇankaya-Ayrancı Kuveyt Caddesi No: 25 önü OKUR RADARI1) Burası, Maltepe-Gençlik Merkezi. Okurumuz Ü.H., “Üç yıldır mezbelelik halde. Bu görüntü başkent Ankara’ya hiç ama hiç yakışmıyor” diyor.2) Burası, Maltepe-Gazi Mustafa Kemal Bulvarı. Okurumuz K.K., “Yıkılan bina alanı önlem alınmadığı için çöplüğe döndü. Etrafa pis koku yayıyor” diyor.3) Burası, Çankaya-Yücetepe Mahallesi Spor Park Caddesi. Okurumuz D.T., “Kaldırımın bozuk kısmı, birine zarar vermeden düzeltilmeli” diyor.SORUM VARMALTEPE KÖPRÜSÜ NEDEN GÖZ ARDI EDİLİYOR?Okurumuz H. Murat Kadıoğlu soruyor:“Keçiören’deki Fatih Köprüsü’nde başlayan çürüme konuşuluyor ama Maltepe Köprüsü neden göz ardı ediliyor? Dış kaplaması bozuk, delik deşik, su akıtıyor... 30 kusur senedir ciddi bir bakımdan geçirilmeyen Maltepe Köprüsü, kaderine mi terk edilecek?”TURAN GÜNEŞ BULVARI’NDA ÜST GEÇİT DE YENİLENSİNOkurumuz İzzet Onur Nazlıaka, “Turan Güneş Bulvarı’nda, MSB Lojmanları önünde yer alan yaya üst geçidi en az 25 yıllık ve artık günümüz ihtiyaçlarına maalesef cevap verememekte” demiş. Söz konusu üst geçidin “engelli asansörü” ve “yürüyen merdiveni” olmadığına dikkat çeken okurumuz, “Merdivenleri ve korkulukları da oldukça eskimiş. Defalarca yapılan bakımlar ise sorunu çözemez hale gelmiş” diye de eklemiş.Okurumuz, talebini ise şöyle aktarmış:EKONOMİK ÖMRÜNÜ TAMAMLADI“Bölgede en az 15 bin kişinin güvenli ulaşımını sağlamak amacına hizmet etmesi gereken yaya üst geçidi, bu işlevinden yoksun hâlde. Ekonomik ömrünü tamamlayan bu yaya üst geçidi için yapılacak en iyi hamle, buranın yıkılıp engelli asansörlü ve yürüyen merdivenli olarak yeniden inşa edilmesidir. Ankara Büyükşehir Belediyesi’nin(ABB) o bölgede devam eden bir inşaat çalışması zaten var ve yaya üst geçidinin rahatlıkla yapımı için bu bir fırsat. Bu çalışma, o bölgede oturan başta yaşlı vatandaşlar olmak üzere herkesin takdirini kazanacaktır.”KOCATEPE OTOPARKI’NIN ASANSÖRLERİ DE TUVALETLERİ DE DEVRE DIŞIOkurumuz Dr. Cem Baykan’ın şikâyet konusu: “Kocatepe Otoparkı.”“Kentin en büyük kapalı otoparklarından biri olan altı katlı Kocatepe Otoparkı’nın asansörleri tamamen bozuk ve devre dışı. Ayrıca otoparkın tuvaletleri de berbat durumda. Tuvalet kâğıdı, el kurulama kâğıdı ve kurulama cihazları gibi hijyenik malzemeler yok!” ifadeleriyle sorunları aktaran okurumuz, “Ankara Büyükşehir Belediyesi’nin ‘Başkent 153’ hattını defalarca aramamıza rağmen en ufak bir pozitif gelişim göremedik” demiş.İNCESU’NUN DERDİ SEMT PAZARI“Çankaya’nın İncesu Caddesi’nde kurulan semt pazarı yüzünden huzurumuz kalmadı. Bölge sakinleri araçlarını rahat bir şekilde park edemiyor. Caddede trafik kitleniyor. Esnafın sesinden de durulmuyor. Her pazar bir felaket! Hiç huzurumuz yok. Ve tüm bu sorunlarla ne Ankara Büyükşehir Belediyesi(ABB) ne de Çankaya Belediyesi ilgilenmiyor. Pazar yerinin iptal edilmesi lazım.”Mustafa ÖZSUTKISA... KISA...* “Sıhhiye Köprüsü’nün altında yolun her iki yönünde de tek şeridi taksiler kapatıyor. Toplu taşıma araçları ise haliyle diğer şeridi kullanmak zorunda kalıyor. Bu durumu gören bir yetkili yok mu?” Nedret TEMİZHÜRRİYET ANKARA YAZIYOR SORUNLAR ÇÖZÜLÜYOR18 NİSAN 2022* Okurumuz Dursun Türker, Yenimahalle’nin Varlık Mahallesi Yenikapı Sokağı’ndaki bozuk kaldırımın onarılmasını talep etti.21 NİSAN 2022* ABB Fen İşleri Dairesi Başkanlığı, bakım onarım\tamamlama planlaması kapsamında sokağın programa alındığını kaydetti.29 NİSAN 2022* Yenimahalle Belediyesi Fen İşleri Müdürlüğü, Varlık Mahallesi Yenikapı Sokağı’nın bozuk kaldırımlarını onardığını bildirdi.
Yazı Tarihi: Mayıs 02, 2022 06:29
