Yazı Yazarı: Savaş Özbey
Yazı Başlığı: Nurgül ile Hepgülü  siz nereye koyardınız
Yazı Linki: https://www.hurriyet.com.tr/yazarlar/savas-ozbey/nurgul-ile-hepgulu-siz-nereye-koyardiniz-42049042
Yazı İçeriği: Cem Özer, eski eşi Nurgül Yeşilçay’a yeni sevgilisi Necati Kocabay’ın çok iyi geldiğini söyledi.Tanışmak da istiyormuş ama fırsat olmamış.Bu mevzu Nurgül Yeşilçay’a soruldu, “Durduk yere eski kocayla da görüşmenin pek bir manası olmadığını düşünüyorum. Her dakika görüşürsen eski koca olmaz” cevabını verdi.Tenis maçı seyreder gibi, bir oraya bir buraya bakarak takip ediyorum açıklamaları.Demeye kalmadı, bu kez Füsun Önal bir paylaşım yaptı. Nikâh sırasında çekilmiş fotoğraflarını koyup 6 yıl önce kaybettiğimiz eski eşi Attila Özdemiroğlu’nu andı. Buraya kadar her şey olağan. Fakat paylaşımının altında ilginç bir bilgiye yer verdi Füsun Önal. Onlar boşandıktan sonra Attila Özdemiroğlu’nun evlendiği üçüncü eşi Hepgül Özdemiroğlu’yla yıllardır dost olduklarını yazdı: “Bir Adam İki Kadın: Attila-Füsun-Hepgül. Benim de Hepgül’ün de ‘Ati’ dediğimiz ‘Attila’ artık 6 yıldır yok. Ben de bir zamanlar ‘Özdemiroğlu’ idim. Hepgül hâlâ Özdemiroğlu. Ve biz iki kadın, Ati’nin ikinci ve sonuncu eşleri Füsun’la Hepgül, yıllardır birbirini seven iki dostuz!”Eski eşinin yeni sevgilisiyle tanışmak... Eski eşinin yeni karısıyla dost olmak...İnsan bir yandan hayret etmeden, diğer yandan da hayran kalmadan edemiyor. Ayrılmayı, boşanmayı beceremeyen bir toplumda kurulması ne zor, sürdürülmesi ne çetin ilişkiler... En azından benim için. Cem Özer’in ya da Füsun Önal’ın yerinde olsanız...Siz nereye koyardınız Nurgül ile Hepgül’ü?Kim kime dum duma şöhret“10 milyon takipçisi olanın sokakta karşılığı yok” diyen Tamer Karadağlı’ya 10 milyon takipçili Kerem Bürsin’den destek geldi.Yaptığı paylaşımlara normalde 500 kadar yorum gelen Antonio Banderas’ın kendisiyle fotoğrafına yorum yağması sorulduğunda şöyle cevap verdi Bürsin: “Aslında burada hayatın tüm gerçekleri ortaya çıkıyor. Oyunculuk ve başarı hiçbir zaman takipçi sayısıyla ölçülmemeli. Antonio Banderas dünyanın tanıdığı ve sinemaya adını altın harflerle yazdırmış bir isim. Ben ise Kerem Bürsin...”“Bu bir tezat” demeye getiriyor: “Ben kimim ki koskoca Antonio Banderas’tan daha fazla etkileşim alayım...”Bir de örnek veriyor Bürsin: “Mesela Kim Kardashian... Yüz milyonlarca takipçisi var ama kim?”Gerçekten de “dijital ünlülük” ile “reel ünlülük” gittikçe hem ayrışıyor hem de birbirine giriyor. Kim kime, dum duma bir dünya.Tutunabileceğimiz tek sabitse Kerem Bürsin’in aynı zamanda bir fenomen olarak da temsil ettiği o “mütevazı gerçeklik”.Felekten bir uçuşEski Dünya Ağır Sıklet Boks Şampiyonu Mike Tyson, Florida’ya gitmek üzere San Francisco Havalimanı’nda bindiği uçakta başka bir yolcuya saldırdı. Kavganın selfie çektirme meselesi yüzünden çıktığı tahmin ediliyor. Başka bir yolcunun kaydettiği görüntüler kısa sürede viral oldu. Ünlü film serisi “Hangover”da da (Felekten Bir Gece) rol alan Tyson, alkol ve uyuşturucu kullandığı için bu filmde oynadığının farkında olmadığını açıklamıştı. Bakalım bu kez durumu nasıl açıklayacak...Zavallı kedi“Sokak köpekleri zehirlensin” diyen Yıldız Tilbe bu kez de kedisini boyadı. Hayvanın kafası boyalı halini de “Şimdi tam benim istediğim renk olacak” diye paylaştı.Kör gözüm parmağına derler ya, o hesap... Yine tepkiler çığ gibi. Çocuk sahibi olmak için ehliyet verilsin deniyor ya...Hayvan sahibi olmak için de ehliyet lazım bence.
Yazı Tarihi: Nisan 23, 2022 06:29
