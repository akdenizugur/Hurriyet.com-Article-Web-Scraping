Yazı Yazarı: Fatih Tekeci
Yazı Başlığı: Bilinçsiz tuzlama
Yazı Linki: https://www.hurriyet.com.tr/yazarlar/fatih-tekeci/bilincsiz-tuzlama-41993412
Yazı İçeriği: Lakin.Aşırı tuz, kaldırımın da asfaltın da tansiyonunu yükseltir.Bahar gelince anlarsın ki...Gıcır gıcır olan yol da kaldırım da...Mevta!*Bakınız.Okurumuz Mehrali Comba, bu fotoğrafı Çankaya’nın Balgat Mahallesi 1419. Cadde’de çekmiş.“Kaldırım ve asfalta gereğinden fazla tuz dökülüyor” diyen okurumuzun iletisi -özetiyle- şöyle:ZARAR VERİYOR“Maalesef bu aşırı tuzlama birçok semtte var. Geçen sene de durum aynıydı. Aşırı tuzlama, hem kaldırım karolarına hem de asfalta zarar veriyor. Peki neden bu kadar bilinçsiz tuzlama yapılıyor?”BU DA BENDENBu iki fotoğrafı cumartesi günü Eryaman’da çektim. Ne kaldırımda ne de yolda kar/buz yok. Ama her yer tuz!KAZAN GİDİYOR... AYKOME SAHİP ÇIKMALIOkurumuz Kudret K., sapasağlam yolların ve kaldırım taşlarının “altyapı çalışması” için kazıldıktan sonra eski haline getirilmemesinden dertli.Çok haklı.Okurumuz, “Ya elektrik, ya doğalgaz, ya da internet... Kazan gidiyor. Ankara Büyükşehir Belediyesi’nin(ABB) Altyapı Koordinasyon Merkezi(AYKOME), yüklü paralar harcanarak yapılan kaldırımlarımıza, yollarımıza sahip çıkmalı” diyor.Çok çok haklı.Okurumuz Kudret K., bu fotoğrafı İnönü Bulvarı’nda(TÜİK karşısı) çekmiş.KIŞ AYLARINDA TAM BİR TUZAK“Kızılay-Atatürk Bulvarı’nda görme engelliler için plastik malzemeden yapılan sarı bantlı iz yollar kış aylarında tam bir tuzak gibi. Plastik malzeme sökülüp yerine beton malzeme kullanılmalı.”Mustafa BİLGEHANSÖZ YETKİLİDE-1BAŞKENT 153, YÜZDE 95 MEMNUNİYETLE ÇALIŞMAKTADIRGeçen pazartesi tam da bu köşeden Ankara Büyükşehir Belediyesi’ne(ABB) aynen şu uyarıyı yapmıştım: * Başkent 153(Mavi Masa) hattıyla ilgili şikâyetler artar oldu. “Ulaşamıyoruz” diyen de var, “Otomatik cevap veriliyor” diyen de...*Bir gün sonra...Yani salı günü, ABB Basın Yayın ve Halkla İlişkiler Dairesi Başkanlığı’ndan bir yanıt/açıklama geldi. Ve şimdi söz yetkilide:“Başkent 153 Çağrı Merkezi, yeni dönemde yapılan çalışmalar sonucunda kurumsal bir kimliğe kavuşmuş, sık sık yapılan duyurularla da Ankaralı vatandaşlarımızın ulaşabileceği en önemli merkezlerden biri haline gelmiştir. Zaman zaman sosyal yardım kampanyaları ve kış şartlarındaki talep dönemleri yaşanan süreçlerde hatlarımızda yoğunluk oluşsa da anında müdahale ile operatör sayımız artırılmakta ve vatandaşlarımızın mağdur olmaması için gerekli müdahaleler yapılmaktadır. Başkent 153, şu anda operatör bazında en yüksek personel sayısıyla hizmet vermekte ve operatör memnuniyet anketlerimizde yüzde 95 memnuniyetle çalışmaktadır. Yine de konu ile ilgili olarak gazetenize ulaşan vatandaşımızın talebi üzerine inceleme yapılacak, eksiklik var ise hemen giderilecektir. Bildiriminiz için teşekkür ederiz.”SÖZ YETKİLİDE-2EGO GENEL MÜDÜRLÜĞÜ TEK TEK YANIT VERDİBurada Okur Yazar’da geçen hafta, “toplu taşımada yaşanan sorunlar ve beklentiler” ile ilgili şu beş başlığa yer vermiştim:1) ÜCRETSİZ AKTARMA* Okurumuz İzzet Onur Nazlıaka: “Adaletsizlikte eşitlik sağlanarak tüm metro ringleri ücretli hâle getirildi. Bu muamelenin bir an önce düzeltilerek tüm metro ring hatlarının ücretsiz yapılması herkesin talebi.”2) ULAŞIMA EK SEFER* Okurumuz Umut Özkan: “Ankara’da toplu taşıma büyük çile. Yolcu kuyruğunun metrelerce uzadığı duraklar ve otobüs hatlarına(özellikle de akşamları Kızılay) öncelik verilerek, bir an önce ek seferler konulmalı.” 3) KORU’YA KAPALI DURAK* Okurumuz Mehmet Gürer: “Burası metronun ilk ve son durağı... İnsanların yağmur, kar altında üstü açık bir durakta beklemeleri yazık değil mi? Metronun Koru istasyonu çıkışına kapalı bir otobüs durağı yapılsın.”4) KARŞIYAKA’YA ULAŞIM* Okurumuz M. Volkan Güneri: “Toplu taşımayla Karşıya Mezarlığı’na gitmek çok zor. Tek ulaşım, metronun Hastane istasyonu ve Karşıya Mezarlığı otobüsü. Günde dört veya beş seferi var, vakit namazına denk gelmiyor.” 5) HES KODU UYGULAMASI* Okurumuz Kudret Kaatsız: “Otobüsler sıkış tıkış. Ankara Büyükşehir Belediyesi(ABB) niçin toplu taşımada diğer şehirlerde olduğu gibi ‘HES kodu uygulaması’ zorunluluğunu getirmiyor?”*EGO Genel Müdürlüğü, her bir başlığa “geniş geniş” yanıt vermiş.İşte “noktasına, virgülüne dokunmadığım” açıklama metninin tamamı:1.“Ücretsiz Aktarma Talebi/Adaletsizlikte eşitlik”Ankara’da Metro İşletmesinin açılmasıyla birlikte, toplu taşımacılık hizmetinde metro kullanımını cazip kılmak amacıyla, istisnai hat uygulaması başlatılmıştır. 28 Aralık 1997 tarihinde hizmete giren Batıkent-Kızılay (M1) Metro hattına entegre 46 adet ring hattımızda, 2001 yılına kadar ücretsiz aktarma istisnası sağlanmış ve bu tarihten sonra aktarma ücreti alınmaya başlanılmıştır.2014 yılında Kızılay-Çayyolu (M2) ve Törekent-Batıkent (M3) Metro hatlarının, 2017 yılında da Şehitler-AKM (M4) Metro hattının hizmete girmesiyle birlikte; bu metro hatları ve ANKARAY’a, 82 adet entegre ring hattında, 75 dakikalık süre içerisinde binen yolcuların ilk binişlerinden aktarma ücreti alınmamıştır.Batıkent (M1) Metro hattına aktarma yapmakta olan 46 adet ring hattında, ücretli aktarma verilmesi nedeniyle, yürütülen kamu hizmetlerinde yeknesaklık ve eşitliğin sağlanması açısından; M2, M3, M4 Metro ve ANKARAY hatlarına aktarma yapan 82 adet ücretsiz ring hattı uygulamasına da 05 Ocak 2022 tarihi itibarıyla son verilmiştir.2.“Ek Seferler Konulmalı/Toplu Taşıma Büyük Çile” Kuruluşumuz EGO Genel Müdürlüğünce lastik tekerlekli (otobüs) ve raylı sistem ağları (metro ve ANKARAY) ile verilen şehir içi toplu taşımacılık hizmetinin çağın gerektirdiği modernize ekipman tedariki ve personel yönetimiyle daha seri, konforlu ve ekonomik bir şekilde tesis edilmesi öncelikli eylem planımızdır.Bu kapsamda yeni araç alımlarının gerçekleştirilmesi ve raylı sistem toplu taşıma ağlarına entegre hat optimizasyonu yapılması yönünde çalışmalarımız ve planlamalarımız devam etmektedir.11 Mart 2020 tarihinden itibaren ülkemizde ve ilimizde etkisini sürdürmekte olan Covid-19 pandemisi sürecinde Ankaralı hemşehrilerimizin pandemi koşullarında daha steril ve güvenli bir şekilde ulaşımlarının sağlanabilmesi amacıyla mevcut araç ve personel imkanlarımız dahilinde azami seviyede servis planlaması yapılmaktadır.Ankara ili mücavir alanı genelinde hizmet vermekte olduğumuz tüm hat ve güzergâh-larımız yolcu yoğunluk oranları bakımından rutin olarak denetlenmekle birlikte servislerin yetersiz kaldığı tespit edilen saat aralıklarına göre ilave servis verilmesi sağlanmaktadır. 3. “Kapalı Durak Yapılsın/Korunaksız Koru Durağı” Koru Metro İstasyonu’nun bulunduğu Koru Mahallesi Banga Bandhu Şeyh Mucibur Rahman Bulvarı üzerinde bulunan ve Koru Metro İstasyonu’na entegre ring servisi hizmeti vermekte olduğumuz otobüs hatlarımızın, yolcu bindirme ve indirme durak alanlarının tamamı modern tip korunaklı (kapalı) duraktır.Durak alanlarımızın ayrı ayrı güzergâhlara tanımlı olması nedeniyle araçlarımızı bekleyen yolcularımızın yanlış durak alanında beklemelerinin önlenmesi, araçların tek noktaya yönlenmesi sonucu sağ şeridin tamamen ihlal edilerek trafik akışına engel olunacağının öngörülmesi ve durakta bekleyen vatandaşlarımızın araçlara biniş yaptığı esnada bir karmaşıklık yaşanmasının önüne geçilmesi amacıyla standart aralıklarla konumlandırılarak korunaklı (kapalı) durak montajları gerçekleştirilmiştir.Kuruluşumuz EGO Genel Müdürlüğünce Ankara mücavir alan sınırları içerisinde toplu taşımacılık hizmeti vermekte olduğumuz tüm hat ve güzergâhlarımıza tanımlı durak alanlarımızda bu hassasiyet göz önünde bulundurularak standart ebat ve ölçülerde kapalı durak montajları gerçekleştirilmektedir. Tüm durakları bir arada kapsayabilecek monoblok yapıda bir durak uygulaması bulunmamaktadır.4. “Karşıyaka Mezarlığı’na Gitmek Çok Zor” Karşıyaka Mezarlığı’na Hastane Metro İstasyonu’ndan 210 hat numaralı Hastane Metro-Karşıyaka Mezarlığı araçlarımızla hafta içi ve cumartesi günleri saat 07.30, 11.00, 12.00, 15.10 ve 16.30’da; pazar günleri 11.00, 12.00, 15.00 ve 16.30’da olmak üzere defin saatleri olan öğle ve ikindi namazı saatlerine uygun bir şekilde servis verilmektedir.Bu saat aralıkları dışında Karşıyaka Mezarlığı 6.Kapı girişinde bulunan Yükseltepe Otobüs Hareket Noktasından yönlendirilmekte olan 277 Şentepe-Estergon Caddesi-Sıhhiye, 278 Yükseltepe-Sancaktepe-Özlem Caddesi-Ulus-Bakanlıklar, 279 Yükseltepe-Ayvalı-Ulus-Kızılay-Bakanlıklar ve 281 Yükseltepe-15 Temmuz Kızılay Milli İrade Meydanı hat numaralı araçlarımızla, Ulus-Sıhhiye-Kızılay semtleri istikametinden saat 06.20-23.30 aralığında toplam 212 adet servisle ulaşım hizmeti sağlanmaktadır.Karşıyaka Mezarlığı’na gitmek isteyen vatandaşlarımızın 210 hat numaralı metro ring servislerimiz haricinde Ulus, Sıhhiye ve Kızılay duraklarından 277, 278, 279 ve 281 numaralı hatlarımıza biniş yaparak Karşıyaka Mezarlığı 6.Kapı girişinden mezarlık içerisinde ücretsiz ring hizmeti veren minibüslerle, kabir alanları ve camii bölgesine ulaşımları sağlanmaktadır.5. “HES Kodu Uygulaması/“Ankara Büyükşehir Belediyesi (ABB) niçin toplu taşımada diğer şehirlerde olduğu gibi ‘HES Kodu Uygulaması’ zorunluluğunu getirmiyor?”Sağlık Bakanlığı ile Belediyeler arasında toplu taşıma kartlarına salgınla mücadele kapsamında HES Kodu entegrasyonu ve verilerin aktarımına ilişkin protokolün ’’Entegrasyon yöntemi ve kuralları’’na ilişkin maddesinde Ankarakart sisteminde olduğu gibi sistemleri offline çalışan ve anlık sorgulama yapılamaması halinde toplu taşıma ulaşım bilgilerinin Sağlık Bakanlığına verilmesi, Bakanlıkça riskli olduğu tespit edilen kişilerin cezai işlem tesisi için ilgili yerlere bildirilmesini içermekte olup riskli kişilerin Ankara Büyükşehir Belediyesine bildirilmesine dair herhangi bir hüküm içermemekteydi.Bu durumda, toplu taşıma araçlarını kullanmak isteyen kişiler için biniş anında hiç bir kontrol yapılamaması, sadece günün sonunda, toplu taşımayı kullanan tüm yolcuların kimlik bilgilerinin Sağlık Bakanlığı’na gönderilerek kontrol edilmesi ve aralarında Covid-19 tanılı ya da takipli olanların tespit edilerek ceza uygulanmak üzere İçişleri Bakanlığı’na iletilmesi önerilmekteydi. Yani kişiselleştirilmiş kartı olan toplu taşıma yolcularının tamamı kontrolsüz olarak toplu taşıma araçlarına binecek ancak gün sonunda yapılan kontrollerle hasta ya da takipli olanlar saptanarak cezalandırılacaktı. Kişiselleştirilmiş kartı bulunan hasta ya da takipli kişilerin toplu taşıma araçlarını kullanmalarını önleyemeyen bu uygulamanın hastalığın yayılımını daha da arttıracağı aşikardır.Sağlık Bakanlığı’na Ankara genelinde kullanılan kişiselleştirilmiş Ankarakart sahiplerine ilişkin biniş verilerinin iletilmesi ve bu kişiler arasında tanılı ya da takipli kişiler olması durumunda, bu kişilerin günlük olarak Ankara Büyükşehir Belediyesi’ne bildirilmesi ya da tarafımıza Sağlık Bakanlığı’nca web servis olarak HES kodu ve T.C. Kimlik sorgulaması yapabilme yetkisinin verilmesi halinde Sağlık Bakanlığı’nca belirlenen süre kadar tanılı ya da takipli kişilere ait kartların tarafımızca bloke edilmesinin, hastalığın yayılımını azaltıcı bir uygulama olacağı bildirilmiş ancak olumlu bir sonuç alınamamıştır. Dolayısıyla, Ankarakart’lara HES Kodu entegrasyonu sağlanamamıştır.
Yazı Tarihi: Ocak 31, 2022 10:45
