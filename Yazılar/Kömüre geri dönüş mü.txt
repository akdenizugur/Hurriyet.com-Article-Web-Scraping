Yazı Yazarı: Nuray Babacan
Yazı Başlığı: Kömüre geri dönüş mü
Yazı Linki: https://www.hurriyet.com.tr/yazarlar/nuray-babacan/komure-geri-donus-mu-42057660
Yazı İçeriği: “Mega endüstri bölgeleri kurulacak, OSB’ler etkin hale getirilecek” diye projeler anlatılırken, içinde yaşayanların ciddi sorunlarla boğuştuğu ortaya çıktı.CHP Genel Başkan Yardımcısı Ahmet Akın, organize sanayi bölgelerinde (OSB) uygulanan doğalgaz tarifesinin avantajlı olmaktan çıktığını, bireysel tarifelendirme olmadığı için oldukça yüksek olan faturalar nedeniyle birçok işletmenin yeniden kömüre döndüğünü açıkladı.SORUNUN KAYNAĞIBu ciddi bir sorun. Kömür kullanan sanayi kuruluşları, çevre kirliliği açısından birer kâbus. Sorunun neden kaynaklandığı anlatan Akın, BOTAŞ’ın aldığı karar kapsamında OSB’lerin yıllık ortalama tüketimlerinin yüzde 60’ından sonrasında doğalgaz tarifesinin zamlandığını dile getirdi. Akın, OSB’de bulunan tüm işletmelerin, toplam tüketim baz alınarak tarifelendirildiğini, bunun da küçük işletmeler aleyhine sonuç doğurduğunu dile getirdi. Sonuçta, hem tarife sisteminin değiştirilmesi hem de işletmelerin bireysel tüketimleri esas alınması gerekiyor. Haksız rekabete ve kömüre dönüş gibi dehşet bir uygulamaya neden olacak bu durumun, “Yeni yasa hazırlıyoruz” diyenlerce kesinlikle dikkate alınması gerekiyor.OTO BAKIM KURNAZLIĞIVekillerin, TBMM Genel Kurulu’nda yaptığı bir dakikalık konuşma bazen ‘Tam da bundan bahsediyorduk’ hissi yaratıyor. Bu seferki, oto bakım servis ücretlerine ‘pes’ diyenlere iyi gelecek.MHP Bursa Milletvekili Mustafa Hidayet Vahapoğlu, otomobil yetkili servislerinin garanti kapsamında verdikleri hizmetlerin ücretlerine isyan etti. Bu servislerde yapılmayan bakımların garantiyi bozmasına da itiraz eden Vahapoğlu, “Üstelik buralarda, piyasada orijinalini en az yarı fiyatına bulma imkânı olan cam suyu, antifriz hava, mazot, polen, yağ filtresi, motor yağı ve fren balatası gibi malzemeler, fahiş fiyatla satılmaktadır. Ayrıca, aracın modeline göre işçilik saat ücretleri de daha pahalı ücretlendirilmektedir” dedi. Vahapoğlu, Ticaret Bakanlığı’nın denetimleri arttırması ve piyasayla arada oluşan fahiş fiyat farkının giderilmesini istedi. Vekil haklı, bundan yakınmayan tek bir sürücü anımsamıyoruz. 
Yazı Tarihi: Mayıs 07, 2022 06:29
